<?xml version="1.0" encoding="iso-8859-1"?>

<!DOCTYPE html
   PUBLIC "-//W3C//DTD XHTML 1.0 Strict//EN"
   "http://www.w3.org/TR/xhtml1/DTD/xhtml1-strict.dtd" >

<html xmlns="http://www.w3.org/1999/xhtml" lang="en">
  <head>
    <title>
      Libahunt., by A. Kitzberg
    </title>
    <link rel="coverpage" href="images/cover.jpg" />
    <style type="text/css" xml:space="preserve">

    body { margin:5%; text-align:justify}
    P { text-indent: 1em; margin-top: .75em; margin-bottom: .75em; }
    H1,H2,H3,H4,H5,H6 { text-align: center; margin-left: 15%; margin-right: 15%; }
    hr  { width: 50%; text-align: center;}
    .foot { margin-left: 20%; margin-right: 20%; text-align: justify; text-indent: -3em; font-size: 90%; }
    blockquote {font-size: 97%; font-style: italic; margin-left: 10%; margin-right: 10%;}
    .mynote    {background-color: #DDE; color: #000; padding: .5em; margin-left: 10%; margin-right: 10%; font-family: sans-serif; font-size: 95%;}
    .toc       { margin-left: 10%; margin-bottom: .75em;}
    .toc2      { margin-left: 20%;}
    div.fig    { display:block; margin:0 auto; text-align:center; }
    div.middle { margin-left: 20%; margin-right: 20%; text-align: justify; }
    .figleft   {float: left; margin-left: 0%; margin-right: 1%;}
    .figright  {float: right; margin-right: 0%; margin-left: 1%;}
    .pagenum   {display:inline; font-size: 100%; font-style:normal;
               margin: 0; padding: 0; position: absolute; right: 1%;
               text-align: right;}
    .side      { float: left; font-size: 75%; width: 25%; padding-left: 0.8em;
               border-left: dashed thin; text-align: left;
               text-indent: 0; font-weight: bold; font-style: italic;
               font-weight: bold; color: black; background: #eeeeee; border: solid 1px;}
    pre        { font-style: italic; font-size: 90%; margin-left: 10%;}

</style>
  </head>
  <body>
    <div style="height: 8em;">
      <br /><br /><br /><br /><br /><br /><br /><br />
    </div>

<pre>
The Project Gutenberg EBook of Libahunt, by August Kitzberg

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org


Title: Libahunt
       Draama wiies vaatuses

Author: August Kitzberg

Release Date: November 18, 2013 [EBook #44217]

Language: Estonian

Character set encoding: ISO-8859-1

Text file produced by Ülo Treikelder and Annika Aas
HTML file produced by David Widger

*** START OF THIS PROJECT GUTENBERG EBOOK LIBAHUNT ***







</pre>

    <h1>
      Libahunt.
    </h1>
    <h2>
      A. Kitzberg
    </h2>
    <h4>
      "Noor-Eesti" wäljaanne
    </h4>
    <h4>
      A. Kitzberg
    </h4>
    <p>
      <br /> <br />
    </p>
    <h3>
      DRAAMA WIIES WAATUSES
    </h3>
    <h4>
      NOOR-EESTI WÄLJAANNE, TARTUS 1912
    </h4>
    <h3>
      OSALISED:
    </h3>
    <h3>
      TAMMARU PEREMEES
    </h3>
    <h3>
      TAMMARU PERENAENE
    </h3>
    <p>
      <br /> <br />
    </p>
    <p style="margin-left: 45%; font-size: 0.8em; font-weight: bold;"><br />
      MARGUS, nende poeg <br /><br /> MARI, TIINA - kasutütred <br /> <br /> WANAEMA
      <br /> <br /> JAANUS, sulane <br /><br /> MÄRT, sulane <br /><br />
</p>
<h4>Külarahwas,
      tüdrukud, poisid, karjalapsed, lapsed <br /><br /> Aeg XIX aastasaja algul,
      orjapõlwe ajal. <br /><br /> Esimese ja teise waatuse wahel on kümme,
      neljanda ja wiienda wahel wiis aastat.
    </h4>
    <p>
      <br /><br />
    </p>
    <hr />
    <p>
      <br /><br />
    </p>
    <p>
      <b>CONTENTS</b>
    </p>
    <p class="toc">
      <a href="#link2H_4_0001"> ESIMENE WAATUS. </a>
    </p>
    <p class="toc">
      <a href="#link2H_4_0002"> TEINE WAATUS. </a>
    </p>
    <p class="toc">
      <a href="#link2H_4_0003"> KOLMAS WAATUS. </a>
    </p>
    <p class="toc">
      <a href="#link2H_4_0004"> NELJAS WAATUS. </a>
    </p>
    <p class="toc">
      <a href="#link2H_4_0005"> WIIES WAATUS. </a>
    </p>
    <p>
      <br /><br />
    </p>
    <hr />
    <p>
      <a name="link2H_4_0001" id="link2H_4_0001"> </a>
    </p>
    <div style="height: 4em;">
      <br /><br /><br /><br />
    </div>
    <h2>
      ESIMENE WAATUS.
    </h2>
    <p>
      Must ja nõgine rehetare. Ahjus hõõgub tuli ja punetab säält seinte pääle.
      Ahju ees sawik (müüritud iste), kolde kohal ahela otsas pada. Ahju kõrwal
      pink, kartsas ja wanaema woodi. Teisel pool wastu nurgas uhmripakk,
      leiwalabidas, ahjuluud ja muud koli, seinas soone pääl kinni ja lahti
      lükataw uks, pulk sees ja all nurga sees kassiauk. Ukse pääl lahtine laud,
      mille kaudu walgust sisse ja suitsu wälja lasta wõib; ukse kõrwal sulase
      woodi. Tagaseinas wäike, sagarate pääl käiw uks, lingi asemel köie ots.
      Ahju suu ees iste, selle ees wokk, sawiku lähedal pihijalg põlewa peeruga.
      Hiline talweõhtu, õues torm ja aegajalt huntide hulumine.
    </p>
    <p>
      PERENAENE, 40 aastane, waewatud näoga, lühikeseks lõigatud juukste pääl
      walge (Halliste) päärätt, mille kolm nurka selja pääle alla ripuwad,
      kasuka pihik, must körtsik, linane põll, jalanartsud ja parkimata nahast
      pastlad - istub sawiku lähedal ja ketrab. MANN (MARI) kaheksaaastane,
      walgetwerd tüdrukukene, linalakk lühike juuks, wärwiline willane lõng
      juuste pääl, takune hame, rindade alt kirju wööga mässitud, kaela all
      wäikene wask prees - kükitab, paljad jalad hamme all, sawikul ja weerib
      suurest wanast lauluraamatust. MARGUS, neljateistkümneaastane walgetwerd
      poiss, paklane hame, kaela alt wask preesiga koos, kitsad (Halliste)
      keerdkaltsad, paljad jalad - kepleb niisama. Temal on ametiks alati peergu
      kohendada ja waadata, et see hästi põleb.
    </p>
    <p>
      MANN (weerib): Mi-e me, i-e je, meie, ri-si ris, ti-i ti, risti, u-si us,
      si-o so, usso...
    </p>
    <p>
      PERENAENE (parandab): .... usu!
    </p>
    <p>
      MANN:...usu! Wi-i-si wis...
    </p>
    <p>
      MARGUS (parandab):...wiis!
    </p>
    <p>
      MANN: Jaa, sina oskad pääst!
    </p>
    <p>
      MARGUS: Oskan jah, sina pead ka. Katsu kui Kukese-Märt tuleb käsuga:
      Tammaru-Mann kirikherra ette lugema, ja sina ei oska!
    </p>
    <p>
      MANN (mõteldes, siis ruttu): Mina ei lähe!
    </p>
    <p>
      MARGUS: Kuhu sa pääsed!
    </p>
    <p>
      MANN (südikalt): Ei lähe jah!
    </p>
    <p>
      PERENAENE: Õpi, õpi, latseke, mis sa sõneled. - Margus, kohenda tuld!
    </p>
    <p>
      MANN (weerib): Wi-i-i-si wiis, pi-e-a pea, ti-ü-ka tiik, ka-i ki,
      peatükki. (Loeb silpide järele kokku:) Me-ie ris-ti-us-su wiis pea-tük-
      ki. (Jääb mõtlema ja waatab üles:) Näin õe näin, mis need wiis peatükki
      on?
    </p>
    <p>
      MARGUS: Küll oled sa rumal!
    </p>
    <p>
      MANN (terawalt): Ega ma sinu käest ei küsinud, näin ütleb minule isegi.
      Näin, mis need wiis päätükki on?
    </p>
    <p>
      PERENAENE (jätab woki seisma ja waatab mõteldes lapsele otsa): Wiis
      päätükki? Wiis päätükki on - wiis päätükki. Need peawad pääs olema, neid
      nõutakse. Muidu ei wõeta pääkooli ega armulauale.
    </p>
    <p>
      MANN (mõtetes): Jaa, aga -
    </p>
    <p>
      PERENAENE: Ah latseke, mis sa nõnda palju küsid. (Sõtkub woki jälle
      wurama. Margus oli selle aja sees wokiratta külge tulise söe kinnitanud,
      tuline rõngas lööb helendama.)
    </p>
    <p>
      MANN (kilgates ja sawikult maha karates): Oh kui ilus! Näin waata, kui
      ilus!
    </p>
    <p>
      PERENAENE (pahaselt): Oi sina wallatu, kas ei ole käest ära! No oota, kui
      isa koju tuleb!
    </p>
    <p>
      WANAEMA (60-70 aastane poolpime eidekene, wana, paljas kasukas seljas,
      kobab kõndides enese ette - astub tagakambrist sisse ja jääb kuulatama):
      Kellega sa tõreled?
    </p>
    <p>
      PERENAENE: Margusega! Tulise söe pani wokiratta wahele!
    </p>
    <p>
      WANAEMA: Ära tee, pojake, süsi kargab kaugele, Laurits lendab lakke.
      (Kobab oma woodiääre pääle.) Mis sa's ka pühapäewa õhtul selle wokiga
      jahid!
    </p>
    <p>
      PERENAENE: Ei ole enam pühapäew, tähed juba taewas. Mure ka, inimesed
      alles wäljas! Leiawad nad selle tuisuga teed wõi ei leia ja eksiwad metsa
      ära.
    </p>
    <p>
      WANAEMA: Tea jah, kuhu nad nõnda hilja pääle jääwad!
    </p>
    <p>
      (Waikus. Ei kuule muud kui tuule tuhinat ja wokiratta wurinat.)
    </p>
    <p>
      MANN (on jälle sawikule roninud ja raamatu wõtnud, weerib): E-si es, si-i
      si, esi-, mi-e me, esi-me- ni-e ne, esi-me-ne, pi-e-a pää, ti-ü-ka tükk,
      pää-tükk...
    </p>
    <p>
      (Korraga õues huntide hulumine. Kõik kohkuvad.)
    </p>
    <p>
      MANN (hirmul): Hunt, näin - hunt!
    </p>
    <p>
      WANAEMA: Ära nimeta, latseke, ära nimeta nimepidi. Metsakutsa saab
      kurjaks!
    </p>
    <p>
      MARGUS (on ukse päälislaua lahti lükanud, külma auru ja tuisku tungib
      tuppa; selgesti on kuulda, kuidas huntide kisa kaugemale läheb ja ära
      kajab).
    </p>
    <p>
      PERENAENE (kohmetanult): Keela ja kaitse! Küll lähewad häbemataks, sest
      ajast kui Suli ära wiisid. Õue tungiwad sisse! Waid mis nad ikka weel ära
      teewad!
    </p>
    <p>
      WANAEMA: Kui ikka laudaustel toed taga on.
    </p>
    <p>
      PERENAENE: Et Jaani, Jaanust juba ei tule!
    </p>
    <p>
      MARGUS (julgustawalt): Esäl on püss ree pääl õlgede all.
    </p>
    <p>
      PERENAENE (murelikult): Püss kodus! Ja kui oleksgi kaasas, kas selle
      tuisuga kiwi tuld annab! Lumi teeb niiskeks kõik!
    </p>
    <p>
      MANN (wähe aja pärast): Huu! Külm! - Et isa ka niisuguse ilmaga kirikusse
      läks!
    </p>
    <p>
      MARGUS: No kui käsk anti!
    </p>
    <p>
      PERENAENE: Nojah, kui käsk anti: igast talust mees ja naene waatama,
      kuidas nõida ja libahunti nuheldakse! - Mina ei julgenud, siis läksid
      sulasega. Käsku ei tohi täitmata jätta.
    </p>
    <p>
      MANN: Näin õe, näin, mis see nõid on?
    </p>
    <p>
      PERENAENE: Kui suureks kaswad, küll siis kuuled.
    </p>
    <p>
      MANN: Ja - aga - mis see libahunt on? Mina ei tea ju.
    </p>
    <p>
      PERENAENE: Mis sa nõndapalju pärid, mis sul waja teada ei ole. Libahunt on
      kuri inimene, kes ennast wahel hundiks moondab. Kui ta tahab on ta hunt,
      kui tahab, inimene.
    </p>
    <p>
      MANN (ennast ema lähedale surudes): Näin, mina pelgan!
    </p>
    <p>
      PERENAENE: Mis sa siis pärid niisuguseid asju! Wõta raamat, mine sawikule
      ja õpi! (Kui Mannil hääd tahtmist ei näi olewat:) Noh, mine, mine !
    </p>
    <p>
      MANN (wõtab raamatu, läheb sawikule, aga ei õpi, wahib pärani silmadega
      tühjusesse).
    </p>
    <p>
      WANAEMA (woodi ääre pääl, iseenese ette õhates, nagu ei oleks ta millegi
      üle selgusele saanud): Jaah!
    </p>
    <p>
      MARGUS: Sa ütlesid midagi, wanaema?
    </p>
    <p>
      WANAEMA (õhates): Ei midagi! Mõtlesin niisama, et... ilm on asju täis,
      millest meel-mõistus jagu ei saa. Waatad ja waatad küll, aga ei näe
      midagi! Wana usk, see tegi wahet hää ja halwa wahel: sortse oli ja tarku
      inimesi, kes enam teadsiwad kui teised. Uus usk ei tee wahet midagi, kõik
      on - ühesugused nõiad! Aga ometi on sääl, nagu weesoonekesed mulla all
      warjul - hääd ja halba. Hääd ja halba, mida meel ei mõista!
    </p>
    <p>
      (Tume meeleolu, ainult tuule tuhisemine õues ja woki wurin toas.)
    </p>
    <p>
      PEREMEES (50 aastane tugew mees, temal on juba tublisti halle karwu
      juustes ja habemes; sulane JAANUS, 35 aastane. Mõlemad tugewates
      talweriietes, riideta kasukad wammuste all, lakaga mütsid; alusriieteks
      peremehel hall, sulasel must lühike pihik ja mõlematel walged
      keerdkaltsad, pikad mustad sukad ja parkimata nahast pastlad. Uks lendab
      lahti, pimedast tungib külma auru sisse.)
    </p>
    <p>
      PEREMEES (sulasega üle läwe astudes): Tere õhtust! Meie ka siin.
    </p>
    <p>
      PERENAENE (suure hää meelega): Teie ka jah, Jumalale tänu! Ruttu, ruttu,
      külm tungib sisse, siis ei ole teil enam kusagil sooja kohta.
    </p>
    <p>
      MARGUS (kähku, riideid wõttes): Mina lähen, wõtan hobuse lahti.
    </p>
    <p>
      PEREMEES: Kui sa hää mees oled! Laota temale siis ka riie pääle ja seo
      londiga kinni!
    </p>
    <p>
      MARGUS: Küll Saab! (Õue ära.)
    </p>
    <p>
      PERENAENE: Saite ikka eluga koju, ei murdnud hundid teid ära?
    </p>
    <p>
      PEREMEES: Ei olnud meil wiga midagi. Ei näinudgi teisi.
    </p>
    <p>
      JAANUS: Eks nende kõlin ikka läinud läbi Pähnipalu Sooniite poole. Siis
      oliwad ka wanal ruunal jalad!
    </p>
    <p>
      PERENAENE: Meil tahtsiwad wõi tuppa tungida!
    </p>
    <p>
      PEREMEES: Jah, niisuguse ilmaga on nad näljas!
    </p>
    <p>
      WANAEMA (tähtsalt): Nad on kurjad, et ühte sõsart kirikutulbas pekseti!
    </p>
    <p>
      PEREMEES (päälisriideid ära pannes, raskelt): Jah, hirmus see oli, ja weel
      niisuguse külmaga. Mina küll waatama ei läinud, aga - eks teised ikka
      käisid!
    </p>
    <p>
      JAANUS: Raudaas oli ümber kaela ja teine ümber keha, siis timmukas lõi...
    </p>
    <p>
      MANN (ema ümbert kinni hoides): Näin, mina pelgan!
    </p>
    <p>
      PERENAENE: Jah, pelga latseke, pelga pattu!
    </p>
    <p>
      JAANUS:... Seni kui ta neile kätte ära närwetas, pää rippuma jäi ja suu
      wait. Wõtsiwad küll weel sambast maha - mis walmis, see walmis!
    </p>
    <p>
      (Piinlik waikus, Margus on tuppa tagasi tulnud.)
    </p>
    <p>
      PERENAENE: Kust see niisugune siis õige pärit oli?
    </p>
    <p>
      PEREMEES: Kes teda teab. Meie kiriku kirjas ta ei olla seisnud. Olla
      kihelkonna teisel piiril kusagil laanes poolest saadik koopas elanud.
      Inimesi käinud ikka kaugelt tema juures abi otsimas. Olla saanud ka. Üks
      wanamees jutustas ise, et kui uss tema ära nõelanud ja paistetus südameni
      tõusnud... Räägiti teisest ikka hääd ja kurja, mõlemaid. Kes teab, kust ta
      siia oli tulnud ja saanud, õieti ei teadnud seda keegi.
    </p>
    <p>
      JAANUS (wähe aja pärast): Tal oli laps ka. See oli ka sinna toodud päält
      waatama, kui ema peksetakse. Kes teab, kust nad ta kinni oliwad saanud.
      Katkenud ja närmetanud, nälginud ja kõwaks külmanud! Ju ta sestsaadik, kui
      ema kinni wiidi, hulkumas oli. Kes nõia last ka tulihoone katuse alla
      laseb!... Kui timukas esimese hoobi lõi, pani laps karjudes metsa poole.
      Jooksti küll ka järele, - kust weel kätte saad!...
    </p>
    <p>
      (Piinlik waikus. Peremees tahaks piipu seadima hakata, aga jääb äkki
      kuulatama: läbi tormi kiunumise on selgemini ja selgemini kuulda, kuidas
      huntide hulumine lähemale tuleb.)
    </p>
    <p>
      PERENAENE (pääd tõstes): Kuule, juba tulewad jälle!
    </p>
    <p>
      (Keegi ei wasta ega liiguta ennast. Äkki kraapimine wälise ukse taga.
      Kohkumine, kõik kargawad üles. MANN jookseb sawikule püsti.)
    </p>
    <p>
      PERENAENE: Issand Jumal, sisse tikuwad nüüd!
    </p>
    <p>
      WANAEMA (hakkab pomisedes lugema, siis tulewad sõnad selgemini
      kuuldawale):
    </p>
    <p>
      Meid kaitse oma were sees,
    </p>
    <p>
      Oh Issand Jumal abimees!
    </p>
    <p>
      Oh Peeter, püha sulane,
    </p>
    <p>
      Pane koerad kaleeie,
    </p>
    <p>
      Hurdad ümberrõngaeie,
    </p>
    <p>
      Küüned kütkesse wajuta!
    </p>
<pre xml:space="preserve">
 (Sellega ühel ajal:)
</pre>
    <p>
      PEREMEES (kargab üles, toob püssi ja tõmbab ukse lahti. Torm ja tuisk
      tungiwad tuppa ja üle läwe kargab LAPS, niisugune, kuidas Jaanus
      kirjeldanud, - huntide kirgline hulumine kõlab tema kannul): Mis see siis
      on?
    </p>
    <p>
      (Nagu tahtmata tõmbab ta ukse lapse järel paugatades kinni; huntide kisa
      kajab kaugemale ära.)
    </p>
    <p>
      MANN (jookseb karjudes taha kambri): Hunt! Hunt!
    </p>
    <p>
      (Kõikide ehmatanud silmad on lapse pääl kinni, see ise on ka kohkunult,
      tulewalgusest pimestatud silmadega keset tuba seisma jäänud.)
    </p>
    <p>
      JAANUS (kõigepäält toibudes): See on tema laps!
    </p>
    <p>
      PERENAENE: Püha Jumal! See ka inimeseloom! Sel ka hingekene sees!
    </p>
    <p>
      (Kõik koguwad lapse ümber, see waatab suurte silmadega ühe otsast teise
      otsa. MANN piilub aralt ukse wahelt ja WANAEMA kobab lähemale.)
    </p>
    <p>
      PEREMEES (on püssi ära pannud ja lapse ette astunud): Kas sa huntide käes
      olid ja parajasti weel pääsesid?
    </p>
    <p>
      (Laps waatab temale otsa, aga ei wasta midagi.)
    </p>
    <p>
      PEREMEES (õrnalt): Kas sa ei mõistagi kõneleda?
    </p>
    <p>
      (Laps nagu enne.)
    </p>
    <p>
      PERENAENE: Mis su nimi ka on?
    </p>
    <p>
      (Laps waatab perenaese otsa, siis peremehe otsa tagasi, aga ei wasta.)
    </p>
    <p>
      WANAEMA (ennast last nägema kumardades): Ta on ju ära heitunud ja ära
      hirmunud. Keelekene on suhu kinni kohkunud! Tea kas sellega weel keegi
      inimese wiisi sõna kõnelenud on wõi ei ole!
    </p>
    <p>
      PEREMEES (lükkab last tasakest: ahju suu poole): Mine sinna sooja. Sa oled
      ju kõwaks külmanud. Pärast kõnele, kuidas sa just meile juhtusid.
    </p>
    <p>
      (Laps, nagu enne, waatab ühe otsast teise otsa. Soe õhk ahjust mõjub. Nagu
      ei oleks temal enam millegi muuga asja, sirutab ta käed tule poole sooja
      saama ja unustab kõik muu.)
    </p>
    <p>
      PERENAENE (kaastundlikult lapse üle kumardades): Kas sul kõhuke ka tühi
      on?
    </p>
    <p>
      PEREMEES: Mis sa weel küsid. Kui sul midagi on - anna!
    </p>
    <p>
      PERENAENE: Mul ju teie jaoks leem pajas soe.
    </p>
    <p>
      PEREMEES: Ei meile ole waja midagi. Meie olime õemehe pool sees ja oleme
      küla hääd saanud.
    </p>
    <p>
      PERENAENE (wõtab paja koogu otsast, toob leiba, tõstab kopakese sisse
      leent ja paneb ahju kõrwale pingi pääle): Tule, wäikene külaline!
    </p>
    <p>
      (Laps waatab temale korra tänulikult otsa, wõtab siis ahnelt leiwatüki ja
      lusika ja hakkab suure isuga sööma, ainult wahete wahel hiilgawate
      silmadega ringi waadates.)
    </p>
    <p>
      PEREMEES: Kuidas tal toit läheb !
    </p>
    <h3>
      PERENAENE:
    </h3>
    <p>
      Kes teab, kunas ta wiimati iwaraasu suhu sai!
    </p>
    <p>
      (Wäikene waikus. Kõik waatawad rõõmsalt, kuidas laps aplusega sööb).
    </p>
    <p>
      MARGUS (jalad harkis, isa otsa waadates): Kas see siis nüüd meile peab
      jääma wõi?
    </p>
    <p>
      PERENAENE (nagu tõrjudes): Sellepärast siis nüüd kohe meile.
    </p>
    <p>
      PEREMEES (naeratades Margusele): Wõib jätta ka, kui sa - teda omale
      noorikuks tahad.
    </p>
    <p>
      MARGUS (naerdes): Noorikuks? Mina? Seda!
    </p>
    <p>
      (Kõik naerawad. Laps waatab korra Margusele otsa ja sööb edasi.)
    </p>
    <p>
      PEREMEES (nagu enne): Ära sa ütle midagi, kui - sauna wiime ja puhtaks
      peseme.
    </p>
    <p>
      MANN (aralt): Näin, kas see nüüd on libahunt?
    </p>
    <p>
      PERENAENE: Rumal! See on inimeselaps nagu sinagi.
    </p>
    <p>
      (Laps on kopakese tühjaks söönud, paneb lusika käest ja silmapilguks käed
      kokku. Waatab siis tänulikkude silmadega ringi.)
    </p>
    <p>
      PERENAENE (peremeest müksates): Nägid, mis ta ka teha oskas?
    </p>
    <p>
      PEREMEES: Jah! (Lapse poole astudes, sõbralikult.) Noh kas kõht on täis?
    </p>
    <p>
      (Laps waatab temale otsa, aga ei wasta midagi.)
    </p>
    <p>
      PEREMEES: Küll sa homme kõnelema hakkad. Roni nüüd ära ülesse ahju pääle,
      sääl on sul soe magada.
    </p>
    <p>
      (Laps ei wasta ikka midagi, kaob kartsat mööda ahju pääle, kus kõik wagusi
      jääb.)
    </p>
    <p>
      PEREMEES: Noh, Margust, Manni, minge ka ära põhku.
    </p>
    <p>
      MANN: Mina pelgan!
    </p>
    <p>
      PERENAENE: Rumal! Margus läheb ka ja meie tuleme.
    </p>
    <p>
      (Lapsed kaowad tahakambri. Jaanus on enese riidist lahti wõtnud, et
      koikasse kasuka alla pugeda; wanaema ehib ka magama minema.)
    </p>
    <p>
      PEREMEES (tõmbab korraks ukse lahti ja waatab õue): Tuisk ja sadu on
      järele jäänud, tähed sirawad taewas...
    </p>
    <p>
      WANAEMA: Sest et waenelaps omale paiga leidis!
    </p>
    <p>
      (Peremees ja perenaene on mõtetes ja waatawad salakesi üksteise otsa.)
    </p>
    <p>
      PERENAENE (murelikult): Mis sest siis nüüd peab saama, Jaan?
    </p>
    <p>
      PEREMEES (kõrwale waadates): Jah, mis peab saama! Wõi minagi tean. Mis
      südamega teda homme jälle tuisu ja külma kätte wälja saadad!
    </p>
    <p>
      PERENAENE (wähe aja pärast): Kui leiba oleks! Meil on isegi sööjaid
      küllalt!
    </p>
    <p>
      PEREMEES: Jah, eks neid ole oma jagu! Kui kisuks kewadel kütist ja teeks
      tüki uut maad juure...?
    </p>
    <p>
      PERENAENE: Jah, kui teeks, - ei tea mis mõis ütleb!
    </p>
    <p>
      PEREMEES: Mis see mõis! Orja hingekene tuleb juure. Aga - eks selle üle
      wõi nõuu pidada, kui uni maetud. Wõib olla, paneme kewadel Manni seltsi
      karja? Margus kuluks mulle juba äkke taha ja kergema töö juure põllule
      ära.
    </p>
    <p>
      PERENAENE (Õhates): Kuidas me wõtame nõia lapse oma laste hulka!
    </p>
    <p>
      PEREMEES: Nõia wõi mitte nõia! Kes meile ütleb, kui suur nõid ta oli wõi
      ei olnud! Tema suu ei kõnele enam. Ja kas siis laps ema patu pärast hukka
      peab saama!
    </p>
    <p>
      JAANUS (woodi ääre päält): Jah, ema luiekambris raejalgade pääl. Nägin kui
      sinna wiidi. Ega neil ju kohe kirstu ega midagi käepärast ei olnud. Wisati
      muud kui eest ära sinna!
    </p>
    <p>
      PERENAENE: Wastu ööd weel niisugust asja kõneled! Ei tule wõi unigi enam
      silma.
    </p>
    <p>
      JAANUS (raskelt): Jah! Ega ei taha tulla!
    </p>
    <p>
      (Waikus. Peremees ja perenaene pöörawad kambrisse minema.)
    </p>
    <p>
      LAPS (ahju pääl tõuseb istukile ja plahwatab nutma. Esimene sõna tuleb
      tema suust: südant lõhestaw hüüd): Ema!
    </p>
    <p>
      (Surmawaikus. Peremees ja perenaene on kui tarretanud.)
    </p>
    <h3>
      (EESRIIE.)
    </h3>
    <p>
      <br /><br />
    </p>
    <hr />
    <p>
      <a name="link2H_4_0002" id="link2H_4_0002"> </a>
    </p>
    <div style="height: 4em;">
      <br /><br /><br /><br />
    </div>
    <h2>
      TEINE WAATUS.
    </h2>
    <p>
      (Kümme aastat hiljem. Margus, Tiina ja Mari on juba täiskaswanud inimesed.
      MARGUSEL pikad piiratud juuksed, kaapkübar, kaukaga hame, rinna eest
      wäikese wask sõlega koos, keerdkaltsad, walged jalarätikud ja rihmadega
      pastlad. TIINAL (mustawerd) ja MARIL (walgetwerd) kehwad kirjud
      rahwariided. Maril hõbe-prees, kaelaehted ja litredest pärg juuste pääl,
      Tiinal metsalilledest pärg pääs - hõbeehteid temal ei ole. - Kewadene mets
      täis päikesepaistet, wint tiltsub, kaugelt kuuldub kägu. Näitelawa keskel
      jämeda tüwega tamm. - pühapäew ennelõunat.)
    </p>
    <p>
      TIINA (pahemalt poolt tulles, riided mõlema käega natuke ülestõstetud, nii
      et paljad jalad pea poolte säärteni nähtawale tulewad, ettewaatlikult
      astudes, nähtawasti põgenejat rästikut enese ees tagaajades):
    </p>
    <p>
      Tolla-holla, pilla-palla!
    </p>
    <p>
      Sarapuukirja, kukepuukirja,
    </p>
    <p>
      Kanarpikukarwa, kulukarwa,
    </p>
    <p>
      Mäekarwa, männikarwa,
    </p>
    <p>
      Suure soo saksakene,
    </p>
    <p>
      Paemurru prouakene,
    </p>
    <p>
      Kulu kuldane emanda -
    </p>
    <p>
      Sina minu käest ei pääse!
    </p>
    <p>
      (Wälkuwail silmil, kahe käega peletades:)
    </p>
    <p>
      Liigetie, loogetie,
    </p>
    <p>
      Winderdie, wänderdie -
    </p>
    <p>
      Sihi, sihi soo poole,
    </p>
    <p>
      Rühi, rühi raba poole -
    </p>
    <p>
      Sulane sa, ma isanda!
    </p>
    <p>
      (Rästikule järele waadates, siis nagu ärewusest wabanedes:)
    </p>
    <p>
      Pää muud kui püsti ja wastu hakkama walmis! Mine pääle, mina sulle paha ei
      tee!Eks sa taha ka elada ja kewadest rõõmustada! (Paneb käed kuklataha
      kokku ja astub mõtetes edasi.)
    </p>
    <p>
      MARI (huikamine eemalt): Uu-uu!
    </p>
    <p>
      TIINA (wirgudes): Mari! Tema olin ma koguni ära unustanud! (Huikab wastu:)
      Uu-uu!
    </p>
    <p>
      MARI (nagu enne): Uu-uu!
    </p>
    <p>
      TIINA (astub mõtetes edasi).
    </p>
    <p>
      ORAW (kuuse otsas): Tsuk - tsuk ! Tsuk ! (Käbi roots langeb Tiina jalgade
      ette.)
    </p>
    <p>
      TIINA (Üleswaadates rõõmsalt): Ah sina oled? Käbikuningas, pähkliperemees,
      sorgsaba! - Wõi wiskab mulle käbi rootsu ! (Sirutab käed üles :) Noh !
      Tule !
    </p>
    <p>
      ORAW: Tsuk! Tsuk-tsuk-tsuk!
    </p>
    <p>
      TIINA: Tõotad ainult, aga julgust tulla sul ei ole! (Astub puu alla,
      waatab:) Kus mu pähkled on, mis ma sulle tunaeila siia oksaauku panin?
      Nädala osa, seitse tükki, iga päewa jaoks ühe? Noh, ütle?
    </p>
    <p>
      ORAW: Tsuk-tsuk!
    </p>
    <p>
      TIINA: Maiasmokk! Kõiges ühe igapäew pidid sa sööma, nüüd on ainult koored
      weel maas! - Enam ma sulle ei too!
    </p>
    <p>
      ORAW: Tsuk! Tsuk-tsuk!
    </p>
    <p>
      TIINA: Sa ei ole rahul? Kas siis Margus mulle sinule tuua pähkleid annab?
      Tema ei teagi, et sina ka jaomees oled! Tea kas tal enam ongi ? Ega mina
      tema tagawaraaita ole näinud! Rumal käbikuningas, ühepäewaperemees, mis sa
      oled!
    </p>
    <p>
      ORAW: Tsuk! Tsuk! Tsuk!
    </p>
    <p>
      MARI (huikamine õige lähedal): Uu-uu!
    </p>
    <p>
      TIINA: Uu-uu! Maril on nüüd muidugi torbik juba marju täis, ja minul weel
      midagi! (Orawale:) Kui Mari tuleb, saame mõlemad tõreleda, tema on nii
      usin, nii usin ja wali! (Otsib körtsiku taskust.) Säh, kaks tükki weel,
      enam mul ei ole! Aga teinekord, siis pead mulle õla pääle hüppama ja peo
      päält wõtma, kuuled? (Mõõdab jalga jala ette tõstes oma warju pikkust:)
      Juba keskpäewaaeg! Nõnda see pühabane päewakene käest kaob!
    </p>
    <p>
      MARI (kasetohust marjatorbikuga metsast wälja astudes): Oledgi siin? Mina
      kartsin, et sind enam ei leiagi. Kellele sa ennast nii ilusaks oled
      ehtinud?
    </p>
    <p>
      TIINA: Miks siis ikka kohe - kellele? Mitte kellegile, iseenesele! Mets ja
      maa on piduehtes, miks siis korra ka mitte mina? Sinul on ema hõbeehted,
      sind ehib tema, - kes see mind?
    </p>
    <p>
      MARI: Sina oled ehtimatagi ilus!
    </p>
    <p>
      TIINA: Seda kuulen ma ka alles esimest korda ja sinu suust.
    </p>
    <p>
      MARI: Ohoh, ära tee pattu, seda ma ei usu. - Kas hakkame koju minema wõi?
    </p>
    <p>
      TIINA: Koju? Juba? Mul ei ole ju weel marju.
    </p>
    <p>
      MARI: Mis sina siis tegid?
    </p>
    <p>
      TIINA: Ah! Nii hää oli kõige selle ilu keskel ümberringi! Lill õitses,
      kask lõhnas, kuusk tilkus waiku..., orawaga ajasin juttu, wäikese wäleda
      rästiku pääle juhtusin - kuidas ta waene põgenes! Mina ikka kannul! Wahel
      ajas küll pää püsti ja susises wastu, aga pani muud kui jälle minema -
      inimese silmawaadet ta ei kannata. Siis ikka tema ees ja mina tagajärel...
    </p>
    <p>
      MARI: Noh? Said ära materdada?
    </p>
    <p>
      TIINA: Ära materdada? Jumala looma? Mis ta mulle siis kurja tegi? Ta ju
      põgenes!
    </p>
    <p>
      MARI: Kurja ei tee? Alles minewal nädalal oli Tähik ära nõelatud...
    </p>
    <p>
      TIINA: Kui ehk ise pääle astus. See paranes ju ära jälle... (Ärewuses:)
      Ah!
    </p>
    <p>
      (Metsast kostab sikusarwe heli)
    </p>
    <p>
      MARI (ka ärewuses): Tule lähme!
    </p>
    <p>
      TIINA: Ei, ei, mina et tule! (Wilistab lugu kaasa ja teeb kohal seistes -
      rõõmsaid tantsu-liigutusi.)
    </p>
    <p>
      MARI (rahutult): Tule, tule! Lehmad tahawad lüpsta! Me peame minema.
    </p>
    <p>
      TIINA: Ei, ei, mina nopin weel ruttu mõne marja, ilma ma koju ei lähe!
    </p>
    <p>
      MARI (tusaselt): Marju noppida oli aega küll. Tule wõi ära tule, mina
      lähen! (Pöörab minema.)
    </p>
    <p>
      TIINA: Ja, ja, - mine, mine ees, küll ma tulen kohe! (Kergel sammul metsa
      ära.)
    </p>
    <p>
      MARI (ümberpöördes): See oli neil ehk koguni kokkuräägitud? - Ei, see ei
      wõi ju olla, Margus ometi teab mis ta teeb! Aga kui..? Kui siiski..? (Kaob
      põõsaste taha.)
    </p>
    <p>
      (Tagapool metsas on Tiina ja Marguse heledaid hääli kuulda:)
    </p>
    <p>
      TIINA: Aii! Ära hulla!
    </p>
    <p>
      MARGUS: Kuhu sa pääsed!
    </p>
    <p>
      TIINA: Ära puutu! Mina ei salli!
    </p>
    <p>
      MARGUS: Hakka ootama, kunas sina sallid!
    </p>
    <p>
      TIINA (ilmub tagurpidi põgenedes ja Margust äritades): Ei saa kätte! Mitte
      ei saa! Ei saa!
    </p>
    <p>
      MARGUS (laiali kätega püüdes):
    </p>
    <p>
      Paneks nooli nottimaie,
    </p>
    <p>
      Wõrgu kinni wõttemaie...
    </p>
    <p>
      TIINA (jätkates, ikka eest kõrwale lipsates):
    </p>
    <p>
      Neid ei ole noolil notitaw,
    </p>
    <p>
      Ega wõrgul kinni wõtetaw!
    </p>
    <p>
      (Kerib ümber puu ringi, siis puu tagant üht kätt ja teist, üht jalga ja
      teist wäljapistes ja äritades:) Kutsa säh - üks käsi, kutsa säh - teine!
      Kutsa säh - üks jalg, kutsa säh - teine! (Kui Margus asjata napsab.) Mitte
      ei saa! Ei saa.. !
    </p>
    <p>
      (Rõõmus naerulagin. Margus on wäsinud, pöörab ennast ära.)
    </p>
    <p>
      TIINA (kirgliselt Margusele kaenla lennates): Hahaha! Sina rumal poiss,
      sina tossikene! Ei saa tüdrukut kätte! Ja see tahab minu Margus olla! Minu
      Margus peab olema kui hunt, kes uttede hulka kargab! Sind oleks waja
      juustest kiskuda ja katkuda, kuni sulle jalad alla saawad ja mitte käsa
      ümber kaela heita!
    </p>
    <p>
      MARGUS: Sina! Sina waata kui ma tõmban su sülle ja wiin kuhu ise tahan ja
      teen sinuga wiis imet, mis aga meelde tuleb. Sina - sind oleks waja
      pigistada, nõnda et karjud!
    </p>
    <p>
      TIINA (nagu angerjas Marguse käte wahelt wälja libisedes): Jaa, ja
      muidugi! Seda sa oskad! Selle pääle oled sa mees!
    </p>
    <p>
      MARGUS: Mina olen iga asja pääle mees, mind aja woi noore karuga süli;
      mina ei karda!
    </p>
    <p>
      TIINA: Jajaa, wõib olla, et sa ogarast pääst noort karu küll palju ei
      karda, kui - ta hästi noor on. Aga muidu, muu asja pääle...
    </p>
    <p>
      MARGUS: No ütle siis sina, missuguse muu asja pääle mul julgust puudub?
      Nüüd sa pead ütlema! (Tahab Tiinat tabada.)
    </p>
    <p>
      TIINA (ei lase ennast tabada): Sooh, wõi õige pean? Pea meeles, Margus,
      nii hää poiss kui sa ka oled, et mina mitte midagi ei "pea", kui ma ei
      taha.
    </p>
    <p>
      MARGUS: Ei, ei, nüüd sa pead! Mina ei jäta!
    </p>
    <p>
      TIINA: Margus, Margus, waata ette! Hädasse jääd, kui sa mulle "pea" pääle
      paned.
    </p>
    <p>
      MARGUS: Argpüksi nime mina enese pääle ei jäta.
    </p>
    <p>
      TIINA: Argpüksiks ma ei ütelnud.
    </p>
    <p>
      MARGUS: Üks ta kõik. Sina pead nüüd ütlema, mille pääle mul julgust ei
      ole.
    </p>
    <p>
      TIINA (tõsisemalt): Küllap ma siis ikka pean.
    </p>
    <p>
      MARGUS: Pead jah! Tee suu lahti! Ruttu!
    </p>
    <p>
      TIINA: Tõesti ikka? Ilma naljata wõi?
    </p>
    <p>
      MARGUS: Muidugi! Nüüd nalja enam ei ole!
    </p>
    <p>
      TIINA (tõsiselt): Siis muidugi! (Otsib nagu juttu hakatust:) Margus?
    </p>
    <p>
      MARGUS: Jah?
    </p>
    <p>
      TIINA: Kas sa oled ka kunagi selle üle järele mõtelnud, mis meie siis nüüd
      - üksteisele ka oleme?
    </p>
    <p>
      MARGUS: Mis me üksteisele oleme?
    </p>
    <p>
      TIINA: Seni olime lapsed, olime kasuõde kasuwenda ja wallatasime...
    </p>
    <p>
      MARGUS: Nüüd?
    </p>
    <p>
      TIINA (wähe tusaselt): Oleme täiskaswanud inimesed...
    </p>
    <p>
      MARGUS (kergelt): Ja teeme warsti pulmad.
    </p>
    <p>
      TIINA (äkilist liigutust tehes, silmapilguks ülekeewa õnnetundmusega):
      Tõesti? Margus! Sina tahaksid?..
    </p>
    <p>
      MARGUS (astub lahtiste kätega Tiina poole).
    </p>
    <p>
      TIINA (Õnnelikus ärewuses): Margus! Sinul oleks julgust mind käekõrwale
      wõtta, isa ja ema, wanaema ja kõige oma soo ja wõsa ette astuda ja ütelda:
      Siin olen mina ja siin on Tiina, meie tahame paari minna ja meie üksteist
      ei jäta? (Näeb Marguse mahalangewaid käsa.) Ah, Margus, ma teadsin ju?
    </p>
    <p>
      MARGUS (kortsus kulmul): Jaa, raske see on. Nemad tahawad, ma wõtku Mari!
    </p>
    <p>
      TIINA (wähe kibedalt): Mis siis Mari parem on kui mina? Nõndasama armu
      pärast majasse wõetud kasulaps nagu minagi! Wõi on tema usinam, kärmem,
      tugewam wõi terwem kui mina?
    </p>
    <p>
      MARGUS: Sina oled nii koguni teistsugune, rõõmus, wallatu, tuline. See on
      neile wõõras, nemad nagu kardawad sind. Mari aga on nagu nemad ise, meie
      soost ja tõugu.
    </p>
    <p>
      TIINA (äritatult): Teie tõugu? Mis see teie tõug siis nii iseäranis ära ei
      ole? Põlw põlwe järele olete siin Tammarul istunud ja - teopäiwi teinud.
      Minu ema aga ütles: meie oleme wabade inimeste tõugu. Isa uppus
      põgenemisel jõkke, kui teda kinni wõtta ja hingekirja panna taheti; isaisa
      suri karukäppade wahel ja isa isa-isa murdsiwad nugise jahil näljased
      hundid maha. Meil arwati põlwi kuni kuningateni ja wanemateni tagasi. Aga
      see - ei ole muidugi - teie silmis midagi?
    </p>
    <p>
      MARGUS (ei wasta).
    </p>
    <p>
      TIINA (ägedalt): Meie sugu ja see, et mina wabade inimeste tõust olen, see
      ei maksa teie silmis midagi?
    </p>
    <p>
      MARGUS: Mis sa nüüd! (Püüab Tiina kätt pihku wõtta.)
    </p>
    <p>
      TIINA (kirgliselt): Ei, ei, puiklemisega sa ei pääse! Mina tahan teada,
      mis isa ja ema, mis teie kõik minust arwate, - mispärast mina teie silmas
      teist niipalju madalamal seisan! Kõik tahan ma teada, Margus, (lõkendawate
      silmadega lähemale astudes) kuuled sa, kõik!
    </p>
    <p>
      MARGUS (selle kire üle weidi kohkunult): Meie ei mõtle sinust ju midagi
      halba, ei tea ju sinust ega sinu wanematest üleüldse midagi. Muud, kui et
      - kümne aasta eest ühel tormisel õhtul meie läwe ette juhtusid ja meile
      jäid.
    </p>
    <p>
      TIINA (waenulikult) Ei! Te teate weel midagi. Te teate weel, et minu ema -
      kirikutulbas surnuks pekseti!
    </p>
    <p>
      MARGUS: Minu Jumal - kui sa sedawiisi wägisi sõnu suust wälja kisud -
      nojah, seda me teame ka.
    </p>
    <p>
      TIINA (nagu enne): Ja usute muidugi ka, et minu ema - oli nõid?
    </p>
    <p>
      MARGUS (tüdinult): Midagi me ei usu!
    </p>
    <p>
      TIINA (ähwardawalt, weel lähemale astudes): Te usute, wõib olla, et mina
      ka nõid olen?
    </p>
    <p>
      MARGUS (kurwalt): Ah Tiina, mis sa nüüd uuristad ja wägisi oma südame rahu
      häwitada püüad? Keegi ei pea sind nõiaks! Mis sinu ema oli ehk mitte ei
      olnud, see magab ühes temaga mulla all!
    </p>
    <p>
      TIINA (nutma purskades ja ennast ära pöörates, käsa ringutades): Ema,
      emakene! Sina üksi armastasid mind, miks sa ei ütelnud mulle, et elu muud
      ei ole, kui sajakordne surm! (Jälle Marguse poole:) Kas sa tead? Kas sa
      tead! Kui minu ema - kui tema - kõigeparem inimene ilma pääl - kui minu
      ema nõid oli, siis - olen mina ka nõid. Siis olen mina ka nõid, Margus!
      (Wiskab ennast kummuli puu najale ja nutab).
    </p>
    <p>
      MARGUS (wähe aega kui uimane, siis hellalt): Tiina! Mis sa nüüd ennast
      waewad! Kas sind keegi on nõiaks nimetanud? Ütle kes, küll ma tal suu
      kinni panen. Kas sind keegi on põlanud? Kas siis meid midagi jõuab
      lahutada? Sinu ema õnnetu lugu? Tema hauale on ammu kastehein pääle
      kaswanud, kõik on niihästi kui ununud! (Murelikult:) Muidugi, kui sind
      mõisa ja kirikukirja panema läheme, siis see ju kõne alla tuleb, sellest
      mööda ei saa...
    </p>
    <p>
      TIINA (wappub nutust).
    </p>
    <p>
      MARGUS: Ära nüüd nuta! Tule lähme koju. Mina sind ei jäta, sa ei tea ju
      Tiina, ma ei mõista seda ütelda, kuidas sa mul armas oled.
    </p>
    <p>
      TIINA (läbi nutu): Kui nad mind sinust lahutawad, (waikseinalt) kui nad
      seda teewad, siis...
    </p>
    <p>
      MARGUS: Ära karda. Tule, ma pean minema, päew on juba lõunal. Isa ootab.
    </p>
    <p>
      TIINA (silmi kuiwatades): Mine pääle, Margus, küll ma tulen järele.
    </p>
    <p>
      (Margus wõtab Tiina õrnalt kaenla, mis see nüüd waikselt sündida laseb.
      Ära. Ka Tiina tahab teisele poole minema hakata, sääl astub Mari temale
      wastu.)
    </p>
    <p>
      MARI (külmade silmadega): Kuhu sa lähed?
    </p>
    <p>
      TIINA (erutatult): Sa oled siin? Sa ei ole koju läinud? Sa kuulatasid?
    </p>
    <p>
      MARI: Jah! Ükskord ometi pidi ilmsiks saama, mis sa õige päris tahad!
      (Äritatult:) Ära wõrguta Margust! Mina ei lase Margust sinuga õnnetuse
      sisse joosta, mina ei taha mitte! Kuuled!
    </p>
    <p>
      TIINA (haawatult): Õnnetuse sisse joosta? Mis õnnetus mina siis olen?
    </p>
    <p>
      MARI: Wõi küsib weel! Oi, kui ilmsüüta! Salalik ja kawal, seda sa oskad!
      Seda sa oskasid esimesest päewast pääle, kui majasse said. Kõige otsas,
      mis minu oma, olid sa kahe käega kinni. Igalpool olid sa jaomees, minule
      ei pidanud enam midagi jääma, (kibedusega) isegi oma särgikesi pidin ma
      sinu selga andma! (Kaeblikult:) Isa ja ema petsid sa ära, ja nüüd...
      (purskab nutma).
    </p>
    <p>
      TIINA (kohkunult): Mari! Mis sa ometi... Kõik see..!
    </p>
    <p>
      MARI: On õige! Kes kõndis isa, ema järel nagu kutsikas? Kes jooksis juba
      käsku täitma, enne kui keegi suu lahti sai teha? Kes wõrgutas Margust juba
      maastmadalast pääle? Sina!! - Kas sa olid ka nagu teine tüdrukukene ja
      tundsid ka mõnest asjast häbi? Oli teile ka mõni puu kõrge ja mõni wesi
      sügaw? Paksust ja wedelast läksid sa poisiga läbi! Mina waatasin päält ja
      nutsin!
    </p>
    <p>
      TIINA (kaastundlikult): Waene Mari!
    </p>
    <p>
      MARI: Kelle pärast? Sinu pärast! Ja nüüd tahad sa weel seda wiimast, seda
      kõigewiimast! Aga - enam ma ei lase! Piinatud loomalgi lõpeb korra
      kannatus otsa, miks siis mitte inimesel!
    </p>
    <p>
      TIINA (nagu enne): Ah, Mari!..
    </p>
    <p>
      MARI (ägedalt): Ära hakka nõrgutama! Jäta Margus rahule, ja - mina waikin
      nagu seni!
    </p>
    <p>
      TIINA (nagu enne, õrnalt): Oh Jumal, Mari! Mina ei saa ju parata, kui ka
      tahaksin! Mis siis mina selle wastu wõin, kui Marguse süda minu poole
      hoiab ja mitte sinu poole! Kui sina ka waikiksid, - see peab ju ikka isale
      ja emale teada saama, warem wõi hiljem!
    </p>
    <p>
      MARI: Ära sega! Mõtle Pähni-palu pääle ja mis sääl sündis!
    </p>
    <p>
      TIINA: Pähni-palu pääle?
    </p>
    <p>
      MARI: Aasta tagasi, kui sääl nõndasama marjul olime nagu täna siin! Enam
      mina oma hinge ei waewa ja seda enese teada ei pea, olgu sa ka kümme korda
      ilma ees minu -kasuõde!
    </p>
    <p>
      TIINA: Mis jutt see on?
    </p>
    <p>
      MARI: Ära püüa salata, mina nägin!
    </p>
    <p>
      TIINA (ärewil): Mis see tähendab? Mis sa nägid?
    </p>
    <p>
      MARI: Hunt wiis Kiwesti-Kaarli warsa ära...
    </p>
    <p>
      TIINA: Noh, mis siis? Kas seda küll ei juhtu?
    </p>
    <p>
      MARI: Hunt olid sina!
    </p>
    <p>
      TIINA (nagu ussist nõelatud).
    </p>
    <p>
      MARI: Ära salga midagi, mina nägin! Sa arwad, et ma magasin? Ma olin ju
      küll põõsa alla maha heitnud, tuli ju küll korra nagu rammestus pääle, aga
      ma ei maganud, minu silmad oliwad lahti, ma olin walwel...
    </p>
    <p>
      TIINA (kähisewa häälega): Mari! Sa oled hull!
    </p>
    <p>
      MARI: Mina olen hull, kui ma nägin? Mina nägin, kuidas su silmad warsa
      wahtisiwad...
    </p>
    <p>
      TIINA: Sellepärast, et ilus wäikene wars oli!
    </p>
    <p>
      MARI: ... ja siis - korraga ei olnud sind enam kusagil. Ainult mära lõhkus
      köie otsas, kui hunt warsaga metsa jooksis! Mina nägin! Hunt olid sina! Ja
      - kolm päewa selle järele ei söönud sa, näkitsesid ainult toidu kallal.
    </p>
    <p>
      TIINA (äkisti ühe sammu Mari poole astudes, metsikult): Mari!
    </p>
    <p>
      MARI (hoolimatalt): Jaa, Mari! (Pureledes:) Ära wahi mulle niisuguste
      silmadega otsa, nagu tahaksid ka mind ära murda. Ma tean su silmi küll, ma
      nägin, kuidas sa Pähni-palus warsa wahtisid, enne kui ta wiisid! Mina sind
      ei karda, mind kaitseb Jumala ristike. Mis ma näinud, olen ma näinud ja
      kinnitan seda kas wõi kirikus altari ees!
    </p>
    <p>
      TIINA (ülespoole tõstetud kätega): Issand halastaja päästa! Ema, nüüd on
      ka minu käes kord, nüüd sirutab needmine käe ka su lapse järele wälja!
      Igawene Jumal! Kes sa elu annad ja wõtad! Ära anna mind timuka käe alla
      häbistada, siin mina ägan sinu poole, sa tead, puhas sellest süüst...
      (Waarub ja langeb südantlõhestawalt nuttes puu alla kummuli.)
    </p>
    <p>
      MARI (kohkunud, nõuta, vaigistades, ruttu): Tiina! Oh Jumal! Et see ka üle
      minu huulte tuli!.. Mina ei ütle seda ju kellegile, mina ei saa ju ometi
      teiseti, mina nägin seda!
    </p>
    <p>
      TIINA (ägades): ...Lase mind surra siiasamasse, enne kui nad nüüd ka minu
      kallale tulewad nagu nad sinu kallale tuliwad - hukka mõistetud juba ette
      - ema, emakene! Miks jätsid mind ilma elama, tõugata ja tallata, ennem
      wiinud mu wesile, kannud kalajärile, pistnud tükk mürgi juurt mu suhu,
      sina kes sa tark olid ja teadsid, et õigust ega halastust ilmas ei ole,
      ema, ema!
    </p>
    <p>
      (Tuulehoog läheb kohisedes läbi metsa.)
    </p>
    <h3>
      (EESRIIE)
    </h3>
    <p>
      <br /><br />
    </p>
    <hr />
    <p>
      <a name="link2H_4_0003" id="link2H_4_0003"> </a>
    </p>
    <div style="height: 4em;">
      <br /><br /><br /><br />
    </div>
    <h2>
      KOLMAS WAATUS.
    </h2>
    <p>
      (Jaani-õhtu metsa ääres lagendikul. Kui wõimalik, siis näitelawale maha
      tehtud tuli. Eespool püstipandud warras tõrwapütiga, mida näha ei ole.
      Nooremad poisid kannawad tule jaoks hagu kokku, wanemad poisid peawad
      tõrwatonni all nõu. Elaw liikumine, kõnekõmin ja naerulagin läbisegi,
      inimesi tuleb ühtelugu juure.)
    </p>
    <p>
      HAOKANDJAD (läbisegi): 1) Teeme ikka jaaniku mis jaanik on! 2) Missugust
      enne ei ole olnud! 3) Mis üle kolme walla näha!
    </p>
    <p>
      JASS (ogar, alati teistel ees ja tikub rääkima): Täna teeme jaaniku jah!
      Mis üle kolme walla näha jah!
    </p>
    <p>
      1. HAOKANDJA: Jass, kanna hagu!
    </p>
    <p>
      JASS: Mina toon hagu kah jah! (Ei lähe aga kuhugile. Naer.)
    </p>
    <p>
      (Eemalt kostab tulejate tüdrukute laul.)
    </p>
    <p>
      TÜDRUKUTE PARMAS (tulles, läbisegi): 1) Tere! 2) Tere poisid! 3) Tere
      läbisegi puha! (Teretamine ja naljatamine.)
    </p>
    <p>
      II. HAOKANDJA (poisikestele): Jukut, Jaani ja teised, minge tooge kuiwi
      kadakaid.
    </p>
    <p>
      LAPSED (kilkades laiali): Toome meie kuiwi kadakaid!
    </p>
    <p>
      WANATÜDRUK EPP (tõrwatonni warrast katsudes): Kas see warras ka peab?
    </p>
    <p>
      POISID (naerdes läbisegi): 1) Miks ta ei pea! 2) See peab kui hull! Seda
      ei kanguta Epp ise ka lahti!
    </p>
    <p>
      OGAR POISS: Mina - mina - mina tõin terwe kuuse korraga!
    </p>
    <p>
      TÜDRUKUD (läbisegi): 1) Kas saab ka hää jaanik? 2) Kas oli ka kase tohtu?
      3) Ja hästi palju tõrwa?
    </p>
    <p>
      POISID: 1) Tõrwa kui mett! 2) Tõrwa ja tohtu - küllalt! Wana raswase
      rattarummu lõhkusime pilbasteks ja kiilusime täis! See põleb kui põrend!
    </p>
    <p>
      EPP: Kes sinna tule otsa wiib?
    </p>
    <p>
      1. POISS: Epp ise ronib üles!
    </p>
    <p>
      POISIKE: Mina ronin üles, pistan põlema!
    </p>
    <p>
      II. POISS: Kas püksipõlwed ka peawad? (Naer, poisikesel on püksipõlwed
      wäga kärisenud.)
    </p>
    <p>
      III. POISS: Wibalikuga pistame tule otsa!
    </p>
    <p>
      TÜDRUKUD: 1) No mis te weel ootate, pange ju põlema! 2) Hakkame pääle jah!
    </p>
    <p>
      POISID: 1) Wara alles! 2) Ootame weel wähe, ilm alles walge! 3) Kõik ei
      ole weel koos!
    </p>
    <p>
      I. TÜDRUK (ettepoole kogunud teistele tüdrukutele): Tammaru rahwast ei ole
      ka weel?
    </p>
    <p>
      II. TÜDRUK: Sina ootad Margust?
    </p>
    <p>
      III. TÜDRUK: Mis sina temast ootad, temal ise oma!
    </p>
    <p>
      JASS: Ei tea, kas Tammaru-Tiina ka tuleb?
    </p>
    <p>
      I. POISS: No miks ta's ei pea tulema?
    </p>
    <p>
      JASS: Wõi sa ise ei tea?
    </p>
    <p>
      EPP (Jassile): Mis sa ometigi niisugust juttu ajad! Waata kui sa ei saa!
    </p>
    <p>
      (Inimesi kogub enam ja enam ümber kuulatama.)
    </p>
    <p>
      II. POISS: Ega ei tohi niisugust hullu asja nimetada! Kes seda oleks
      uskunud!
    </p>
    <p>
      III. POISS: Ei tea, kas on ikka tõsi wõi?
    </p>
    <p>
      I. POISS: Mis see? See Kiwesti-Kaarli warsa lugu wõi?
    </p>
    <p>
      WANA NAENE: Kuidas ta siis tõsi ei ole, kui Tammaru-Mari ise oma silmaga
      nägi!
    </p>
    <p>
      I. TÜDRUK: Huu! Hirmu ajab pääle!
    </p>
    <p>
      POISIKE (wana naesele): Tädi, missugune see libahunt õige on?
    </p>
    <p>
      WANA NAENE: Wõi mina teda olen näinud! Hunt ikka nagu hunt, kui werejanu
      ja murdmise himu pääle tuleb! Muud kui - esimesed jalad olewat tal lühemad
      kui tagumised. Inimese käed ju ka lühemad kui jalad.
    </p>
    <p>
      (Enam inimesi kogub kuulatama.)
    </p>
    <p>
      KESKEALINE MEES: Puha ebausk!
    </p>
    <p>
      I. POISS: Ebausk jah, kuidas nüüd inimene ennast wahel hundiks ja jälle
      inimeseks muuta saab.
    </p>
    <p>
      WANA NAENE: Kust ta's ebausk on? Wa' Räägu-Rein Pärakülas, kätt ega jalga
      ei wiitsi liigutada, põllulapikesed sööti jäänud, nälg igalpool silmaga
      näha, loomad äralõppenud, kewadel ei jõua jalgu alla wõtta, kantakse teisi
      inimeste wahel laudast wälja, aga - peremees? Peremees paks ja punane,
      nagu puik, weri näost wälja tulemas. Kõik ilma inimesed teawad, et ta
      libahundiks käib ja et kõik see rammu murtud lammaste soojast werest
      tuleb!
    </p>
    <p>
      KESKEALINE MEES: Hull jutt puha!
    </p>
    <p>
      WANA NAENE (nagu enne): Hull jutt? Kui sulase ka libahunti tegema wälja
      õpetas? Wana Rein ei jõudnud teopäewi ära teha, kui siis pandi mõisa poolt
      wana Aasta-Mats sinna sulaseks, et see teopäewad tasa teeks. Tee teopäewi,
      kui leiwakotti kaasa panna ei ole! - Aga warsti hakkas ikka wa' Aasta-Mats
      ka paksuks ja punaseks minema, tegi ikka teopäewad tasa ja kõik ja kiitis
      ise igal pool, et ta nii hää koha pääl weel ei olla teeninud, kui Räägul.
      Muud kui - ühel hääl päewal olla Matsil see "sõna" metsas meelest ära
      läinud, ei ole ennast enam inimeseks tagasi muuta saanud. Jooksnud küll
      tagurpidi käpukile ümber kiwi, aga seda "sõna", seda ei olla tal enam
      meele tulnud. Kui siis jooksnud hundist pärast koju ja peitnud ennast
      haganikku ära. Silmad põlenud pääs ja weripunane keel hammaste wahelt
      wäljas. - Seni kui wana Rein koju tulnud, teist ise ümber kiwi wedanud ja
      tast jälle inimese teinud!
    </p>
    <p>
      KESKEALINE MEES: Kes tahab, see usub!
    </p>
    <p>
      WANEM INIMENE: No kas teil nüüd mitte enam muud juttu käes kõneleda ei
      ole, kui niisugust tühja lori!
    </p>
    <p>
      WANA NAENE: Ei ole see tühi lori!
    </p>
    <p>
      III. POISS: Ei wõi teada midagi. Kust see jutt muidu inimeste suhu sai?
    </p>
    <p>
      WANA NAENE: Ega suitsu muidu ei tõuse, kui tuld ei ole!
    </p>
    <p>
      EPP: Ah, jätke järele, kõnelege midagi muud!
    </p>
    <p>
      JASS: See ju see kõigeuuem jutt on!
    </p>
    <p>
      III. POISS: See ju nüüd läheb kui kõlin läbi kihelkonna.
    </p>
    <p>
      KESKEALINE MEES: Mina olen kuulnud, Margus tahtwat Tiinat wõtta! Siis
      tekkiwad ikka kõiksugused hullud jutud!
    </p>
    <p>
      JASS (on ennast metsa ära peitnud ja heidutab säält): Õhõi, õhõi, soend,
      soend, libahunt! Silmad põlewad pääs kui tulerauad!
    </p>
    <p>
      (Kõik kohkuwad ja lööwad lahku; lapsed jooksewad tõrwapüti alla
      hunikusse.)
    </p>
    <p>
      EPP: Mis rumal jutt ja lori see on! Ära rikuwad inimeste tuju! Jaani-
      õhtul ei ole nüüd paremat. Poisid, pistke jaanik põlema! Tulge tüdrukud,
      hakkame nukku jooksma, et korra otsa pääle saame! Tulge!
    </p>
    <p>
      WANEM INIMENE: Ära rikuwad tuju jah!
    </p>
    <p>
      TÜDRUKUD (läbisegi): 1) Hakkame! 2) Hakkame nukku jooksma jah, mis meil
      ilmaga asja! Tulge! 3) Epp, astu sina ette otsa!
    </p>
    <p>
      EPP (edwistades): Mina nüüd weel!
    </p>
    <p>
      POISID (läbisegi): 1) Epp jah, Epp jah! 2) Epp, Epp! 3) Epul on hää laulu
      hääl! 4) Epp seda asja oskab!
    </p>
    <p>
      EPP: Noh, kui Epp, siis Epp! Hakkame pääle!
    </p>
    <p>
      (Ürgab:)
    </p>
    <p>
      Lähme nukku ehtimaie,
    </p>
    <p>
      Kulda kägu kängitsema!..
    </p>
    <p>
      (Wanemad inimesed hoiawad kahele poole kõrwale, tüdrukud lööwad ringi,
      kaks neiut lükatakse keskele ja laotatakse neile walge linik pääle, kuna
      teised nende ümber keeru'käiwad ja laulawad. Poiste parmas hoiab paremale
      poole ja walib nukupüüdjad. Pahemale poole koguwad torupillimees, wanemad
      mehed ja naesed, kõik hääs tujus. Nukumäng peab kiiresti minema. Kuni
      nukku joostakse, süütawad wanemad poisid wibalikuga ülesse tuld; säält
      hakkab punakat walgust alla paistma.)
    </p>
    <p>
      Nukumäng I.
    </p>
<pre xml:space="preserve">
 Lähme nukku ehtimaie,
</pre>
    <p>
      Kulda kägu kängitsema,
    </p>
    <p>
      Ehi nukku, eeri nukku,
    </p>
    <p>
      Ehi enda ehtemile,
    </p>
    <p>
      Pääle pane pardi sulgi
    </p>
    <p>
      Liida pääle linnu sulgi.
    </p>
    <p>
      (Neiud keskel teewad kästud liigutusi.)
    </p>
    <p>
      Rinda pane suure sõle
    </p>
    <p>
      Kui see kuu taewaesse,
    </p>
    <p>
      Kaela heida helmekorra,
    </p>
    <p>
      Kui see korda kanamune,
    </p>
    <p>
      Pähe pane laia pärja,
    </p>
    <p>
      Kui see wihma wikerkaari.
    </p>
<pre xml:space="preserve">
 Nukukene, noorukene,
</pre>
    <p>
      Seadi jalad jooksemaie,
    </p>
    <p>
      Wiska linik lepa pääle,
    </p>
    <p>
      Kaelarätik kase pääle!
    </p>
    <p>
      (Neiud wiskawad liniku, jooksewad ringist wälja, poisid kannul neid
      püüdmas. Ringisolejad hoiawad tahapoole poolringi.)
    </p>
    <p>
      Jookse nukku, jõua nukku,
    </p>
    <p>
      Jookse poolest Poolamaada,
    </p>
    <p>
      Weidikese Wene maada,
    </p>
    <p>
      Natukese Narwa maada!
    </p>
    <p>
      Nukku koju kutsutakse,
    </p>
    <p>
      Üle aia hõigatakse,
    </p>
    <p>
      Tule koju nukukene,
    </p>
    <p>
      Tule koju, tunne oma!
    </p>
    <p>
      Mats su oma, hoia teda,
    </p>
    <p>
      Jaan su päris, pea teda!
    </p>
    <p>
      (Poisid on nukud kinni püüdnud ja tulewad nendega tagasi. Kõnelagin ja
      seletamine.)
    </p>
    <p>
      KARJALAPSED (kargawad jaanitule ümber ja laulawad):
    </p>
    <p>
      Puhas, püha Jaanikene,
    </p>
    <p>
      Hoia minu karjakest,
    </p>
    <p>
      Karja minnes, koju tulles,
    </p>
    <p>
      Hoia metsas kahju eest,
    </p>
    <p>
      Õpeta sa põõsa tagant,
    </p>
    <p>
      Karja haljast heina sööma!
    </p>
    <p>
      (Kilkawad :) Jaanike ! Jaanike ! (ja jooksewad laiali.)
    </p>
    <p>
      WANAKAS MEES (wõtab midagi pihuga maast ja pillub tuide): Tutrad tulesse,
      kasteheinad kesale, linad minu põllu pääle!
    </p>
    <p>
      (Sarwemäng näitelawa taga: tuttaw lehepilli lugu.)
    </p>
    <p>
      I. TÜDRUK: Tammaru Margus!
    </p>
    <p>
      II. TÜDRUK: Margus jah! Tema lehepilli lugu!
    </p>
    <p>
      (Mõned jooksewad wastu, teised teewad pilli loo järele lühikese
      jalakeerutuse. MARGUS, MARI, TIINA, TAMMARU PEREMEES ja PERENAENE tulewad.
      Mõlemad wiimased jääwad ettepoole, wanemate inimeste juure seisma.
      Teretamine ja elaw liikumine, aga ka - pääde kokku pistmine ja
      sosistamine. Tüdrukud hoiawad nähtawasti wähe Tiina eest kõrwale, aga
      mitte wäga silmapaistwalt. On, nagu tikuks tume tuju wõlmust wõtma. EPP
      saab sellest aru ja tõttab seda peletama.)
    </p>
    <p>
      EPP: No mis te's nüüd mängu katki jätsite? Tulge jälle nukku jooksma! Ega
      see Jaaniõhtu maast ei ole leitud, millal me teid kõik paari saame!
    </p>
    <p>
      TÜDRUKUD (läbisegi): Nukku jooksma jah, nukku jooksma! (Koguwad ringi.)
    </p>
    <p>
      EPP: Kes see keskele?
    </p>
    <p>
      I POISS: Epp ise keskele! (Naer.)
    </p>
    <p>
      EPP (tujukalt): Soo, wõi Epp keskele? Siis wist - Jass püüdma? Seda te
      tahate? (Naer.) Ei, Tammaru Marit, Tiinat keskele - Margus ja Meelimäe-
      Mart püüdma!
    </p>
    <p>
      TAMMARU PEREMEES ja PERENAENE (pistawad pääd kokku. Perenaenc näib elawalt
      kõnelewat, peremees awaldab käsa laotades tuska).
    </p>
    <p>
      HÄÄLED (läbisegi): Olgu! Olgu! Marit Tiinat keskele, Margus ja Märt
      püüdma! (Mõned tüdrukud jooksewad Mari tooma, Tiina jääb üksi.)
    </p>
    <p>
      TAMMARU PERENAENE (astub Mari poole, nagu teda ära tooma): Mari, ära sina
      praegu mine!
    </p>
    <p>
      TÜDRUKUD (wõtawad Mari keskele): Ei, ei! Tema peab tulema, meie ei jäta!
    </p>
    <p>
      EPP (Tiina juure astudes): Noh, tule!
    </p>
    <p>
      TIINA (kahewahel): Wõtke mõni teine!
    </p>
    <p>
      MARGUS (Tiinale): Mine, mine!
    </p>
    <p>
      EPP (wiib Tiina Mari kõrwale keskele).
    </p>
    <p>
      (Jälle pääde kokkupistmine ja sosistamine, selgesti on kuulda, et siin ja
      sääl kõneldakse:) Saab näha, kumma Margus walib! Nukumäng II
    </p>
    <p>
      (Epp ürgab ja tüdrukad laulavad, poisid mängiwad kandliga kaasa:)
    </p>
    <p>
      Oh see nukku waenelapsi,
    </p>
    <p>
      Ilma pääta pääsukene,
    </p>
    <p>
      Ole ei ema ehitamas,
    </p>
    <p>
      Ole ei isa ilustamas!
    </p>
    <p>
      Nuta, nuta, nukukene,
    </p>
    <p>
      Nuta, nuta, nuutsu, nuutsu,
    </p>
    <p>
      Alane ala õlade,
    </p>
    <p>
      Koole ära koguni!
    </p>
    <p>
      Tõuse üles, nukukene,
    </p>
    <p>
      Alles sul isa, alles ema!
    </p>
    <p>
      Hüppa nukku, karga nukku,
    </p>
    <p>
      Jookse nukku, jõua nukku,
    </p>
    <p>
      Siputele siibasida,
    </p>
    <p>
      Soputele sulgesida!
    </p>
    <p>
      Nukukene, noorukene,
    </p>
    <p>
      Ära sina mõtle metsa poole,
    </p>
    <p>
      Metsas palju murdajaida,
    </p>
    <p>
      Kiwi kõrwal kiskujaida!
    </p>
    <p>
      Tule koju nukukene,
    </p>
    <p>
      Ei ole aega nukul olla,
    </p>
    <p>
      Nukul kangas kamberissa
    </p>
    <p>
      See tahab kulda, kudumista,
    </p>
    <p>
      See tahab lõuend, lõhkumista!
    </p>
    <p>
      Tule koju, nukukene
    </p>
    <p>
      Tule koju, tunne oma,
    </p>
    <p>
      Märt su päris, pea teda,
    </p>
    <p>
      Margus oma, hoia teda!
    </p>
    <p>
      (Tiina ja Mari pistawad jooksma. Ringis olejad hoiawad tahapoole
      poolringi. Mari ei lase ennast Mardist tabada.)
    </p>
    <p>
      I. POISS: Margus, lõika, ära jäta Marit Märdile!
    </p>
    <p>
      II. POISS: Märt, ole wahwa!
    </p>
    <p>
      I. POISS: Margus, tõmba Mari kinni!
    </p>
    <p>
      III. POISS: Margus nüüd Marit tahab! Mari jääb ikka Märdile!
    </p>
    <p>
      (Mari jookseb paaril korral Margusele risti wastu, et sellele wõimalust
      anda teda tabada. Aga Margus näeb ainult Tiinat ja tormab sellele järele,
      kes aga ka ennast kergesti püüda ei lase.)
    </p>
    <p>
      JASS: Mis sina nüüd, Mari, ennast weel Margusele topid, ega Margus ju sind
      ei taha!
    </p>
    <p>
      I. POISS: Ega ta hull ei taha jah! Mari oleks ikka walmis küll!
    </p>
    <p>
      II. POISS: Margus ei hooli maast ega taewast!
    </p>
    <p>
      III. POISS: Margus teeb mis Margus tahab, mis temal Mariga tegu!
    </p>
    <p>
      TAMMARU PEREMEES ja PERENAENE (eespool, on nähtawasti wäga erutatud. Kui
      Margus neist mööda jookseb, haarab perenaene tema käiksest kinni.)
    </p>
    <p>
      PERENAENE (pahaselt): No mis see nüüd olgu!
    </p>
    <p>
      MARGUS (ei hooli midagi, kisub ennast lahti, jookseb Tiina järele).
    </p>
    <p>
      I. POISS: Mari, ära sellepärast nuta! Märt ka hää poiss!
    </p>
    <p>
      II. POISS: Lepi Märdiga jah. Näe, Margusel Tiinaga tõsi taga!
    </p>
    <p>
      WANANAENE: Margus on hull! Ju see üks wägi on, mis teda lahti ei lase, et
      ta enam millestgi ei hooli!
    </p>
    <p>
      (Jälle pääde kokkupistmine ja sosistamine. Kõik peawad nukujooksjaid
      silmas, kes tagapoolt keskele tagasi tulewad. MARI (Märdiga) leegitsewa
      näoga, asjata püüab ta oma wiha warjata, - TIINA (Margusega) alandlikkude,
      aga särawate silmadega. Kui mõlemad paarid keskel kokku puutuwad, ei
      suuda)MARI (ennast pidada, ta pöörab Tiina poole ja kähistab sellele näkku
      - küll nõnda, et see ainult Tiinale kuulda peaks olema, aga see on kõigile
      kuulda):
    </p>
    <p>
      Libahunt!
    </p>
    <p>
      (Tiina tarretanud, Margus kohkunud. Päältwaatajate hulgas sosistamine ja
      kahjurõõmsad näod): Mis ta ütles? Kuulsid, kui ütles!
    </p>
    <p>
      (Warsti lendab ka siit ja säält sõna):
    </p>
    <p>
      Libahunt!
    </p>
    <p>
      (Silmapilguks piinlik waikus. Tulewalgus ülewelt on kahwatuks muutunud,
      tuli on kustumas. - Korraga kõlawad kusagilt pimedast pilkesõnad):
    </p>
    <p>
      Metsa-hulli, metsa-halli,
    </p>
    <p>
      Metsa ojarmu emanda,
    </p>
    <p>
      Mine sooda solgutama,
    </p>
    <p>
      Läbi laanede laduma,
    </p>
    <p>
      Kiwi külgi kiskumaie!
    </p>
    <p>
      (Kahjurõõmus naerukihin, teistel tõsised näod. Ja jälle teiselt poolt
      kõlawad pilkesõnad):
    </p>
    <p>
      Metsa-hukku, metsa-hakku,
    </p>
    <p>
      Metsapeni, pikkalõuga,
    </p>
    <p>
      Susi suuri, pää jämeda:
    </p>
    <p>
      Ära sa puutu minu pulli,
    </p>
    <p>
      Ära sa katsu minu karja,
    </p>
    <p>
      Werista minu warsakest!
    </p>
    <p>
      (Margus on äritatud ja nõuta, ta kargab pilkajate poole ja tahaks mõnda
      tabada, aga neid ei ole leida. Tiina tarretus muutub ülewoolawaks nutuks.
      Ta on keskele üksi jäänud ja kustuwa tule kuma paistab weel ainult tema
      pääle.)
    </p>
    <p>
      MARGUS: Tiina! Tiina! Ära nuta! Inimesed on niisuguses tujus ja - ega nad
      seda keegi ju ise ei usu ja - homme on ju kõik jälle ununud. Ära nüüd
      nuta! (Pureledes inimeste poole:) Mis te siis nüüd teete? Häbenege ennast!
      Tühi laimujutt pannakse käima, ja - teil ei ole paremat teha, kui seda
      järele rääkida ja teist inimest pilkama ja haawama hakata?! - Ära nuta,
      Tiina!
    </p>
    <p>
      TAMMARU PEREMEES (pahaselt Margusele): No mis sina's nüüd? Sinule on keegi
      midagi ütelnud wõi?
    </p>
    <p>
      MARGUS (pureledes): Kas sa ei näe siis, et teisele inimesele liiga
      tehakse!
    </p>
    <p>
      (Kusagilt pimedast lendab wana wiisk Tiina jalgade ette ja jälle kõlawad
      pilkesõnad):
    </p>
    <p>
      Susi säh, silmapaik!
    </p>
    <p>
      Kui sa meie karja tuled:
    </p>
    <p>
      Pane see silma ette -
    </p>
    <p>
      Susi säh, silmapaik!
    </p>
    <p>
      TIINA (nutt muutub leegitsewaks wihaks): Mis te tahate minust! Inimesteks
      loete ennast, aga olete hullemad kui kiskjad loomad! Libahundiks ütlete
      mind? - Olen jah, te ju teisiti ei taha! Parem tuhatkorda hunt, hunt
      metsas huntide keskel, kui inimene parem ei ole, kui teie! Hunt tapab
      ainult nälja pärast ja - hunt ei murra hunti, aga teie!.. Ja arwate ennast
      paremaks minust? Siin - hunt, uhke, ei lase ennast häbistada! Aga teie -
      orjawerega wõietud häbioksad wedelewad aedade taga maas, koerte lakkuda!
      Hunt on waba, teeb mis ta tahab, tuleb kui ta tahab, läheb kui ta tahab,
      armastab ja wihkab keda tahab! Ja läheb teie seast, sest et ta teid -
      põlgab! (Astub uhkelt metsa poole, keegi ei takista teda, kõik on kui
      tarretanud.)
    </p>
    <p>
      (Metsas wilguwad siin ja sääl pimedas korra pisikesed wiirastuled, nagu
      hundi silmad Üles, mis kohe jälle kaowad.)
    </p>
    <p>
      (Siis selle waikuse keskelt):
    </p>
    <p>
      WANEM INIMENE: Püha Jumal! Jaanituli kustunud! See ei tähenda hääd!
    </p>
    <p>
      WANANAENE: Ja mets nii must ja kole! Siia küll enam ei julge jääda!
    </p>
    <p>
      (Tõusew hirm inimeste hulgas, tüdrukud ja naesed koguwad üksteise ümber
      hunikusse, lapsed ripuvad wanemate riiete küljes. Kõnekõmin ja
      hädaldamine, üksikud hakkawad minema, aegamööda kaowad kõik. Üksi järele
      jääb maas hõõgawa tuleaseme juure Margus; tema äritatud olekust on näha,
      et ta tumedate mõtetega wõitleb. - Eemal seisavad Tammaru peremees ja
      perenaene, kes tusased ja Üksteisega ägedasti kõnelenud on, mis aegapidi
      kuuldawale tuleb.)
    </p>
    <p>
      PEREMEES (käsa laotades): No ütle!.. Mis sa narriga ikka teed!
    </p>
    <p>
      PERENAENE: Ammu oleks tüdruk waja silma alt ära saata olnud!
    </p>
    <p>
      PEREMEES: No ja, ära saata! Kuidas teda äkki ära ajad? Aga ega muud nõu
      üle ei jää! Kes siis seda nüüd uskus, et ta tõega - (käsa laotades) oma
      häätegijatest ka ei hooli ja poega rahule ei jäta!
    </p>
    <p>
      PERENAENE: Hunt ikka, mis hunt! Mis ta inimestele ütles!
    </p>
    <p>
      PEREMEES (ähwardawalt): No tulgu tagasi!
    </p>
    <p>
      PERENAENE (Marguse poole astudes): Ära tuled ka wõi?
    </p>
    <p>
      MARGUS (kaeblikult): Kuida ma tulen, kui nägid, et... ära jooksis ja ei
      tea, mis ta teeb!
    </p>
    <p>
      PERENAENE (armuta): Ei tee midagi!
    </p>
    <p>
      PEREMEES (pilkawalt): Sa ehk tahad ka metsa järele joosta?
    </p>
    <p>
      MARGUS (murelikult): Kuhu mina temale järele tean minna!
    </p>
    <p>
      PEREMEES Tuled siis wõi ei tule?
    </p>
    <p>
      MARGUS (tusaselt): Küll ma tulen!
    </p>
    <p>
      PEREMEES (perenaesele): Las' konutab. Lähme pääle! (Hakkawad perenaesega
      minema. Margus jääb üksi ja sorib pää ees maas, jalanukiga tuhka.)
    </p>
    <p>
      (Tema juure astub pimedast wälja ja paneb teda murelikult tähele)
    </p>
    <p>
      MARI (õrnalt): Margus!
    </p>
    <p>
      MARGUS (karmilt): No - mis sina weel tahad!
    </p>
    <p>
      MARI (alandlikult): Mis ma nüüd tahan, Margus! Mitte midagi ma ei taha!
    </p>
    <p>
      MARGUS: Siis - mine!
    </p>
    <p>
      MARI (murelikult): Kuida ma jätan su siia... Jumala ainuüksi!.. Teised on
      kõik ära läinud...
    </p>
    <p>
      MARGUS: Ajasid tema jälle metsa! Kes teab, kas tuleb tagasi wõi ei tule!
    </p>
    <p>
      MARI (wähe aja pärast): Küll tuleb. Ega see esimene kord ei ole. Ta on ju
      mitu puhku ära olnud ja ikka jälle tagasi tulnud!
    </p>
    <p>
      MARGUS (pureledes): Mitu puhku! Kui te temale ülekohut tegite. - Tema ei
      ole nagu teie, tema ei kannata ülekohut, tema weri on teistsugune! See on
      õrn, lööb kergemini keema, see... aga seda ei suuda sina ju mõista!
    </p>
    <p>
      MARI: Ah Margus! Mina ei suuda seda mõista, kuidas sa nõnda tema küljes
      kinni oled!
    </p>
    <p>
      MARGUS: Ja muidugi ei suuda sa seda. Mine! Ma ei taha sind näha. Kuulutad
      oma halba unenägu teistele nagu tõtt!
    </p>
    <p>
      MARI (nuttes): Oh Jumal, Margus, ma ei näinud und!
    </p>
    <p>
      MARGUS: No siis arwasid sa seda omast pääst wälja! Mina Tiinat ei jäta. Ja
      kui ta ka kümmekorda libahunt on, ta on tuhat korda armsam ja parem kui
      sina! (Ära.)
    </p>
    <p>
      MARI: (temale järele): Margus! (Purskab walusalt nutma, käsaringutades):
      Margus! Oma hinge laotaksin ma sinu teeraa pääle, et aga sinul pehmem
      astuda oleks, surra wõiksin ma sinu eest, aga libahundile ma ei wõi sind
      jätta! Ma ei wõi mitte!
    </p>
    <h3>
      (EESRIIE.)
    </h3>
    <p>
      <br /><br />
    </p>
    <hr />
    <p>
      <a name="link2H_4_0004" id="link2H_4_0004"> </a>
    </p>
    <div style="height: 4em;">
      <br /><br /><br /><br />
    </div>
    <h2>
      NELJAS WAATUS.
    </h2>
    <p>
      (Rehealune. Paremat kätt wäikene uks rehetuppa, selle lähedal
      ristjalgadega söögilaud ja wanamoodi istmed. Pahemat kätt wanaema woodi,
      selle kõrwal pink, eespool puutelgedega, paksu põidadega wanker (Marguse
      suwine magamise ase). Tagaseinas suur wäraw, pärani lahti, kust hele
      päikese walgus sisse tuleb ja ruumi, mis muidu must ja suitsunud (laest
      rippuwad kõrred alla), omal wiisil armsaks teeb. Wäljas - suwise maakoha
      prospekt: põllulapid, metsatukad, wõsa. Inimeste kohta maksab, mis II
      waatuse alguses öeldud; wanaema nüüd peaaegu täitsa pime.)
    </p>
    <p>
      MARGUS (seisab norus tagaseina wärawa piida najal, ei kuule ega näe, wahib
      tühjusesse).
    </p>
    <p>
      PERENAENE (tuleb tarest, jääb peatama, tahaks nagu midagi ütelda, aga
      wäänab - kui Margus teda ei näe ega kuule - pääd ja läheb kurwalt tagasi).
    </p>
    <p>
      MARI (tuleb õues weepangedega wärawast mööda, kohkub Margust nähes natuke,
      waatab temale aralt otsa ja läheb ära. Margus istub wanaema woodi lähedale
      pingi pääle, jääb käsepõsikil konutama).
    </p>
    <p>
      JAANUS (tuleb jalgu järel wedades teiselt poolt, rangid õlal, ohjad käes,
      jääb Margust nähes läwe kohale seisma): Täna ei ole teole minekut - wana
      peremees rääkis nagu kesa kordamisest...
    </p>
    <p>
      MARGUS (nagu ärgates): Mis see? Kes? Ah soo!.. (Waatab mujale.)
    </p>
    <p>
      JAANUS (lähemale tulles): Ei ole meie Tiinat weel näha ühti? Neljas päew
      juba...
    </p>
    <p>
      MARGUS (ei wasta).
    </p>
    <p>
      JAANUS: Warem, kui ta seda tegi, - kolmandal päewal oli ta ikka tagasi...
    </p>
    <p>
      MARGUS (pöörab tusaselt näo teisale).
    </p>
    <p>
      JAANUS: Ta üks suure südamega loom ikka on. Eks mina ütelnud juba sel
      ajal, kui peremees ta majasse jättis: ära tee! Hääd sellest wälja ei tule!
    </p>
    <p>
      MARGUS (tusaselt): No mis sellest siis paha tulnud on?
    </p>
    <p>
      JAANUS: Nojaa, mis mina tean. Tüdruk ju kui tulesäde. See teenib ikka kahe
      eest oma leiwa ära. Muud kui...
    </p>
    <p>
      MARGUS (ei wasta.)
    </p>
    <p>
      JAANUS: ...et ta ennast taltsutada ei suuda ja kui jälle midagi on, metsa
      jookseb ja enne tagasi ei tule, kui wiimane nälg ajab...
    </p>
    <p>
      MARGUS (kärsitult ära pöördes): Ah!
    </p>
    <p>
      JAANUS (wabandawalt): Ega's mina midagi!.. Aga wõi see's! Kes seda enam
      kinni peab, kui korra niisugune jutt lahti on pääsnud. See läheb kui
      kulutuli. Peremehel-perenaesel ikka õigus ka, kui nad sind teda wõtta ei
      lase!
    </p>
    <p>
      MARGUS (ennast taltsutades, etteheitwalt): Kas sina siis ka Tiinast halba
      usud? Sina ometi tunned teda!
    </p>
    <p>
      JAANUS (tusaselt):
    </p>
    <p>
      Mida minu uskumisest wõi!..
    </p>
    <p>
      MARGUS: Kas sina siis ei wõi nende ilma inimeste suud kinni panna? Sina
      ometi tead, et - tema niisugune juba on. Temal ei ole seda wagusat orja
      werd, mis meil, - sina ometi tead!
    </p>
    <p>
      JAANUS: Tean wõi ei tea, mida see minu teadmine! Nagu mina teistest targem
      oleksin, et mina nende suud sulguda saan! (Teeb minekut.) Kas ma siis
      lähen kesa kordama wõi?
    </p>
    <p>
      MARGUS (tusaselt): Eks sa lähe, kui kästi. (Jääb nagu enne konutama.
      Jaanus ära.)
    </p>
    <p>
      WANAEMA (tuleb käsikaudu kobades toast ja sihib oma woodi poole; juhtub
      kätega Marguse külge): Kes see (katsub käega) ah sina oled pojake! Mis
      sina siin nüüd teed? Muretsed pääle? (Paitab käega.)
    </p>
    <p>
      MARGUS (waikselt): Ei midagi, wanaema! Niisamuti!..
    </p>
    <p>
      WANAEMA (kaastundlikult): Ei midagi jah! (Toetab pikkamisi Marguse kõrwale
      oma woodi ääre pääle:) Muud kui - nagu surnu oleks majas!
    </p>
    <p>
      MARGUS: (piinatud, ei wasta midagi).
    </p>
    <p>
      WANAEMA: Kui sa alles wäikene olid, Margus, kui sul midagi waja oli, wõi
      sa midagi teada tahtsid ja teistel ei olnud sinu jaoks aega, tulid sa
      alati minu juure!..
    </p>
    <p>
      MARGUS (soojalt): Sinu juure tuleme ju kõik, wanaema!
    </p>
    <p>
      WANAEMA (pääd raputades): Ei, pojakene, kõik te ei tule. Sina ei tule! Sul
      ei ole mulle ammu midagi ütelda olnud!
    </p>
    <p>
      MARGUS (kehitab õlasid, kurwalt): Mis ma sulle ka pidin ütlema, wanaema,
      mis sa ise ei tea!
    </p>
    <p>
      WANAEMA: Jah! Wanaemal ei ole küll enam silmakesi, kae pani neile kaane
      pääle, aga wanaema näeb siiski! Enam weel kui enne, kõik mis sünnib ja
      kuidas on! Wanaema näeb ka sinu südamesse, pojakene!
    </p>
    <p>
      MARGUS (piinatult): Mis selle üle siis weel kõnelda ja sõnu teha! Wõi
      sinagi teisiti, wanaema. Sa ju mõistad mind ka hukka, pimedast pääst nagu
      teised kõik!
    </p>
    <p>
      WANAEMA (tõstab pää üles, nagu tahaks ja wõiks ta Margusele silma
      waadata): Ei, Margus! Seda ei tee ma mitte!
    </p>
    <p>
      MARGUS (õnnelikus ärewuses): Tõesti, wanaema! (Mõlemate kätega wanaema
      käte ümbert kinni hakates ja särawate silmadega temale otsa wahtides.)
      Sina mõtlesid teisiti, kui... isa ja ema ja teised kõik? (Elawalt)
      Wanaema! (Laseb käed langeda ja astub tagasi.) Ma ei usu seda! See ei ole
      ju tõsi! See ei wõi ju olla!
    </p>
    <p>
      WANAEMA: Ah, Margus! Et sul weel usku oleks minu sisse! Et ma weel sinu
      käe pihku wõtta (otsib Marguse kätt) ja sulle rahu südamesse tagasi
      kõneleda jõuaks, nagu enne, kui sa weel laps olid ja mõnikord nuttes minu
      juure tulid! - Sa ära mõista isa ja ema hukka. Ei tee nemad, nagu sina
      ütled, midagi pimedast pääst. Nende waade on selge, weri jahe ja meel
      kaine.
    </p>
    <p>
      MARGUS (üle keedes): Meel kaine?.. Mis te's nüüd tahate? Ise ometi wõtsite
      Tiina majasse ja pidasite teda nagu oma last? Ja nüüd! Nüüd kus mina
      poisikese põlwest pääle temaga kokkukaswanud olen, nüüd... kus Tiina mulle
      armas on - (ägades) wanaema, sa ei tea kui armas - nüüd on ta korraga teie
      meelest ei tea mis. Mis ta's teile on teinud?
    </p>
    <p>
      WANAEMA: Ah, Margus! Ma tean küll! Kõikide pääle tuleb see korra! Nagu
      maru! Siis tuiskab ja tormab weri ja näeb õnne ja õnnetust sääl, kus -
      midagi iseäralist ei ole. See ehk teine, Margus, ühe ja sellesama pääle
      loodud on kõik- sugu edasi kandma ja lapsi ilmale tooma. See on kõik!
    </p>
    <p>
      MARGUS (nagu tõrges laps): Wanaema, mina ei jäta Tiinat! See - libahundi
      lori? See on ju hull jutt!
    </p>
    <p>
      WANAEMA: Jäägu see! Muud kui - mis me teame Tiinast? Mis me teame sellest,
      kes ta on ja kust ta tuleb? - Margus! Siuru ja sirjelind, ei need sünni
      paari. Ja Tammaru sugu ja tõug? Margus, kui sa tahad ja kannatad
      kuulatada, ma jutustan sulle neist?
    </p>
    <p>
      MARGUS: (Õlasid kehitades, rahutult): Ja - mis see..? Mis sellel siis
      nüüd... Mis minul siis sellega..?
    </p>
    <p>
      WANAEMA: Mis sinul sellega tegu? Ei tea, Margus, ehk ometi? Meie tõug,
      Margus, see elab siin Tammarul juba kümme põlwe, wiis wiimast mis ma ise
      näinud ja oma wanaema ja ema käest kuulnud olen...
    </p>
    <p>
      MARGUS (on kärsitu, aga ei wasta midagi).
    </p>
    <p>
      WANAEMA: Kas sa kuuled ka?
    </p>
    <p>
      MARGUS: Kuulen küll. Kõnele pääle.
    </p>
    <p>
      WANAEMA: Ma mõtlesin, et sa ei kuule... Meie sugu ja wõsa on kollaste
      juukste ja siniste silmadega; see wõttis naisi ainult oma keskelt - ei ole
      tilkagi wõõrast werd meie soontes, see on - puhas!
    </p>
    <p>
      MARGUS: Wõõras weri? Kust siin see wõõras? Ta on ju ometi teie eneste
      silma all üleskaswanud ja inimeseks saanud!
    </p>
    <p>
      WANAEMA (ei lase ennast eksitada, on nagu oma mälestuste sisse ärawajunud,
      jutustab edasi): Meie tütred ja noorikud ei olnud ilusad, neid ei nõutud
      mõisa... Neli põlwe tagasi, kui ühte nõuti (on sügawasti liigutatud ja
      lööb silmad maha) - see uputas ennast jõkke. Surnuaia müüri taga, kui mina
      weel nägin ja mäletan, seisis ikka weel tema ristikene - karjalapsed ka
      hoidsiwad ristikest ja ei tallanud maha...
    </p>
    <p>
      MARGUS (ka liigutatud, teeb sellekohase liigutuse, aga ei wasta midagi).
    </p>
    <p>
      WANAEMA (nagu kaugele tagasi waadates ja siis jälle alates): Me olime
      pikaldased ja aeglased; meil oli alati kõiges kaks last, kui palju, siis
      kolm &mdash; kui Jumal sigidusele warakult taba ette pani - üksainus! Meie
      teenisime Jumalat ja orjasime mõisat kartuse ja wärisemisega; elu lust ja
      rõõm oli meie eest lukkupandud asi. Kui meie laulsime, oliwad meie laulud
      rasked ja kurwad! Helgeid aegasid meil ei olnud, kirge meie ei tunnud -
      uute orjahingekeste eest oli meil hirm...
    </p>
    <p>
      MARGUS (rahutumalt): Mis sellest nüüd minule, wanaema...? (kaeblikult) Mis
      sa kõneled kõigest sellest! See ei tee ju midagi paremaks!
    </p>
    <p>
      WANAEMA (ennast püstiajades): Jah, mis sellest nüüd sinule!... Ainult,
      et... kuidas meie sugu ja wõsa enne on elanud, elu ja kannatamiste pääle
      waadanud. Põlwest põlwe, nii halwad kui me olime - me oleme oma päritud
      pruukisid pühaks pidanud, oleme waiksed ja wagusad olnud ja - püüdnud
      iseennast ära wõita. Kui sa seda tead, eks sa siis - kui sul mõnikord süda
      raske on ja murduda tahab, eks sa siis mõtle ka wanaema pääle, oma isa ja
      oma ema pääle, kes ju kõik ka korra noored oliwad, nagu sina nüüd, ja -
      wõib olla wahest ka kõik kätte ei saanud, millest süda sonis!...
    </p>
    <p>
      MARGUS (läheb enam ja enam rahutumaks): Ah wanaema, wanaema! Sinu sõnad
      sööwad ju südame sees ära!
    </p>
    <p>
      WANAEMA: Kõik oleme loodud kannatama, üks nõnda, teine nõnda. Aga - aeg
      paneb iga haawa pääle rohtu! Noor weri on kerge armastama ja kerge -
      unustama! (Paitab.) Ei midagi, wanaema püüab korra jälle targem olla, kui
      teie noored. Temal aega käes mõtelda! Ja siis tulewad kõik need - (wahib,
      nagu näeks ta nägemist) kes meie suguwõsast enne meid elasid ja eluraskust
      kannatasid, ja need, kes pärast meid tulewad ja jällegi kannatawad ja...
      seisawad nii selgesti, et katsu neid käega, pikas reas sääl - (sirutab käe
      wälja) kus - ah! ju muud midagi ei ole, kui wanaema mured! Mitu põlwe
      edasi, mitu ja mitu! ja mitu põlwe tagasi! (wälja sirutatud käsi wäriseb)
      - ma ei näe sääl wõõrast werd, kõik on kollaste pääde ja siniste
      silmadega! Kollaste pääde ja siniste silmadega! (Laseb käe langeda ja
      püüab - Marguse pääle waadates - nagu pisarat silmast ära pigistada.) -
      Aga ära seda südamesse wõta, Margus, ära seda südamesse wõta, see on
      ainult - wiirastus, mis wanaema wahel näeb! (paitab korra Margust ja
      ootab, et see midagi wastaks.) Kui päike looja läheb, kui wanad ja hallid
      oleme, siis... on kõik kannatused ära ununud nagu unenägu!
    </p>
    <p>
      MARGUS (wahib weel ikka kohkunult sinna, kuhu wanaema käsi näitas, õhkab
      siis raskeste ja jääb jälle konutama).
    </p>
    <p>
      MARI (tuleb rehetoast, toob lusikaid ja leiba lauale. Tema silmad walwawad
      murelikult Margust. Et Margus ennast ei liiguta, ei julge ta midagi
      ütelda, waid läheb tasakesi tagasi).
    </p>
    <p>
      PEREMEES (tuleb õuest, tema nägu muutub Margust nähes tusaseks. Astub mõne
      sammu ja jääb siis keset rehealust seisma): Noh, ei ole teda ikka weel
      näha?
    </p>
    <p>
      MARGUS (teeb liigutuse, nagu oleks tal äge sõna keele pääl, pöörab aga näo
      teisale ja waikib).
    </p>
    <p>
      PEREMEES: Kas sa ei kuule, poiss, et sinuga kõneldakse?
    </p>
    <p>
      MARGUS: Kuulen küll. Mis ma siis pidin wastama? Kui sa Tiina järele küsid,
      siis tead sa ise niisama hästi, et ta weel tagasi ei ole.
    </p>
    <p>
      PEREMEES (enam iseenesele): Wõiks ta ka parem jääda, kus ta on!
    </p>
    <p>
      PERENAENE (tuleb, paneb sööginõu lauale): Tulge nüüd sööma!
    </p>
    <p>
      PEREMEES (Margusele, kes ennast ei liiguta): No mis sa's nüüd lõrretad?
      Nagu ei oleks sul enam elu sees! Mis hingeõnnistus sul siis nüüd kaduma
      läks? (Istub lauda.) Aastate järele juba mees, aga poisikese aru. Kui sa
      naist wõtta tahad - mina ei keela. Mari ootab, tee sügisel pulmad!
    </p>
    <p>
      PERENAENE: Jah, mina seda ka ei mõista! Sa wõid ometi ainult inimest
      wõtta, kellel Issanda weri südames! Kes metsa ära ei jookse!
    </p>
    <p>
      (Jaanus tuleb õuest ja asub lauda, nõndasama ka wanaema ja Mari. Ka Margus
      istub isa kõrwale. Tume meeleolu, keegi ei räägi sõna.)
    </p>
    <p>
      JAANUS: Meelimäel olla hunt eila tallekese karja juurest ära wiinud.
    </p>
    <p>
      PERENAENE (alamõttega): Eks ole! Waja omagi karjasele ütelda, et loomadega
      kodu lähedale hoiaks! (Sööwad jälle, nagu enne, sõnalausumata.)
    </p>
    <p>
      (Läwe päält langeb wari tuppa. Sääl seisab Tiina - nälginud ja kahwatanud,
      riided wähe korratud. Ta on häbelik ja ei julge silmi üles tõsta.)
    </p>
    <p>
      JAANUS (näeb teda kõige enne): Meie kadunud, inimene!
    </p>
    <p>
      MARGUS (üles karates, et Tiinale wastu jooksta, õnnelikult): Tiina! Oled
      sa ometi korra tulnud...
    </p>
    <p>
      PEREMEES (Margust karmilt istmele surudes): Siia jää! Sellega õiendan
      mina!
    </p>
    <p>
      (Margus ei julge ennast liigutada, kuna peremees aeglaselt lusika käest
      paneb ja tulejale wastu astub.)
    </p>
    <p>
      PEREMEES: Kust sa tuled?
    </p>
    <p>
      TIINA (waatab paluwate silmadega ringi, aga ei saa sõna suust).
    </p>
    <p>
      PEREMEES (raudselt): Kust sa tuled? Kus sa olid selle aja?
    </p>
    <p>
      TIINA (aralt): Metsas olin! Ma ei julgenud ju enam inimeste hulka tulla!
      (Hakkab nutma.)
    </p>
    <p>
      PEREMEES: Metsas? Metsas hulgub hunt! Mis sa tegid metsas?
    </p>
    <p>
      WANAEMA (on söögilauast ülestõusnud ja sihib oma woodi ääre poole. Tiina
      lähedale seisma jäädes): Latseke, millest sa elad metsas, kui sa metsa
      jooksed?
    </p>
    <p>
      PERENAENE (söögilauast): Seda sina weel küsid? Mets on ju nüüd liha täis.
    </p>
    <p>
      TIINA (nuttes nagu enne): Millest ma elan? Ei millestki, wanaema. Metsas
      on marju, metsas on oblikaid ja juuri. (Ülewoolawas ärduses ennast wanaema
      ette maha wisates ja tema põlwede ümbert kinni hakates:) Sina, wanaema,
      sina ei keela mulle oma armu! Ma olen ju küllalt põlwede pääl maas Jumala
      poole äganud, aga tema ei halasta! Ikka jälle tuleb see taltsutamata wiha,
      ja mina ei saa selle wastu! Lapsena olin ma hää, usu mind, wanaema, ma
      olin hää! Aga kui nad ütlesiwad, minu ema olla nõid, kui nad tema surnuks
      peksiwad, kui nad mind sajatamise sõnadega läwe eest läwe ette saatsiwad,
      siis! Siis kaswas see wiha iga ülekohtu wastu minu pisukeses südames nagu
      kõwa tükk ja on minuga ühes suureks saanud ja mina ei saa selle wastu.
      Mina ei saa selle wastu, usu, wanaema, mina ei saa!
    </p>
    <p>
      WANAEMA: Aga metsa jooksed sa latseke, ja oled saal päewad ja ööd!
    </p>
    <p>
      TIINA (ülewoolawas ärduses): Ah wanaema! Metsas on nii hää... nagu sambla
      sisse suruda ja nutta... kuni wiha - tilk tilga järele sulab ja süda jälle
      kergeks saab. Sääl ei tahaksgi nagu enam inimene olla, tahaks olla metsas,
      prii ja waba, waba ja prii...
    </p>
    <p>
      MARGUS (lahtiste kätega Tiina poole tormates): Tiina!
    </p>
    <p>
      PEREMEES: (Marguse käewarrest kinni haarates ja teda tagasi tõugates,
      Tiina poole pöörates, üleskeewa vihaga): Libahunt!
    </p>
    <p>
      TIINA (nagu ussist nõelatud, üleskarates, waarudes; wanaema astub eemale):
      Seda ütled ka sina! (Nagu paludes ülestõstetud kätega - siis käsa silmade
      ette kattes:) Halastaja Jumal!
    </p>
    <p>
      PERENAENE (laua äärest): Sa oled ometi ise jaanitule ääres kõigi inimeste
      kuuldes tunnistanud, et sa libahunt oled! Mis sa's nüüd weel seda salata
      tahad?
    </p>
    <p>
      TIINA (perenaese poole sirutatud kätega): Oh, ema, mis sa seda etteheitma
      hakkad, mis walus ja wihas meeltheitja inimese suust mõtlemata üle huulte
      tuli!
    </p>
    <p>
      PEREMEES (valusa kibedusega): Mõtlemata? Ütle parem, kuidas sa mu poja ära
      nõidunud ja enesele järele pannud oled!
    </p>
    <p>
      TIINA (tõuswa uhkusega): Ei ole mina Margust ära nõidunud ega enesele
      järele pannud, seda teab Margus, seda teab Jumal, seda teate teie. Ja kui
      Margus minu poole hoiab ja mind tahab, (tema silmad lööwad lõkedama) siis
      on see tema oma waba tahtmine! Ja mina - wõin ainult uhke olla, et hää
      inimese südame enesele olen wõitnud ja - hingepõhjast alandlik ja tänulik,
      et ma Jumala suures maailmas hoopis mahajäetud ja üksi ei ole...
    </p>
    <p>
      PEREMEES (ei suuda ennast enam taltsutada, pea karjudes): Nõid oled, ja
      nõia palga saad korra, nagu su ema nõid oli ja oma palga sai. Wälja minu
      katuse alt, ussiseeme!
    </p>
    <p>
      TIINA (leekiwas wihas): Mis?! Nõid - olen mina ja nõid oli minu ema...?
      Minu ema ihu mullas ja hingekest õndsate hulgas tuled sa - teotama? Minu
      ema, kelle lapse sa ometi puhtast halastusest oma juure wõtsid, teda
      toitsid ja katsid!
    </p>
    <p>
      PEREMEES (ennast ära pöördes): Olgu ka neetud see tund, kus ma seda tegin!
    </p>
    <p>
      TIINA (ennast taltsutades, kaeblikult esite, siis wihaselt): Oh et te
      parem mind kiskjate loomade kätte oleksite jätnud! Siis oleks warakult
      kõigel walul ja piinal ots olnud. Hing oleks ema juure ja Jumala sülle
      tagasi saanud. Leiba olete ihule annud, hinge olete nälgida lasknud.
      Toitnud ja katnud olete, armastanud ei ole te mind. Ihule andsite
      warjupaiga, hing jäi üksi. Ja otsis hinge! Otsis teie hinge kümme pikka
      aastat ja ei leidnud mitte. Mürki olete mu hingesse walanud! Ja nüüd, kus
      ma abi ja armu otsima tulen, teie juure, kes mulle isa ja ema pidid olema,
      nüüd! nüüd ütlete ka teie: libahunt! Tulgu see teie hinge pääle! Ah!! Ei
      ole siis ka minu südames enam sädet lapse-armastust, ega tänu - me oleme
      tasa!
    </p>
    <p>
      MARGUS (hädaldades): Tiina!... Missugune sa isa ja ema wastu oled!
    </p>
    <p>
      TIINA (nagu enne): Ei ole need mulle isa ja ema! Ja ei ole ka sinule isa
      ja ema, kui neil sinu wastu armu ega halastust ei ole! (Rahulisemalt:)
      Margus! Suures raamatus seisab: mees jätab isa ja ema maha ja hoiab naese
      poole - (pöörab ennast minema) - tule!
    </p>
    <p>
      MARGUS (õnnetult): Ja - kuhu? Mõtle ise järele - kuhu!
    </p>
    <p>
      PERENAENE (nagu pilgates): Kuhu ta peab tulema, kust teid tagasi ei tooda?
    </p>
    <p>
      MARGUS: Ja kes meid paari, kes meid kirikukirja paneb, kui mõisa kirja ei
      ole!
    </p>
    <p>
      TIINA: Mina tean koha, kust meid keegi tagasi ei too. Laanes, soode ja
      rabade taga, kust kurg ka ainult lennates üle pääseb, on mägi, mäe sees
      hallikas ja koobas. Ja paari? Paari paneb meid Jumal. Tule, kui sa minu
      oma oled!
    </p>
    <p>
      PEREMEES: Ha! Asjata petad sa poissi! Sellel on aru pääs!
    </p>
    <p>
      TIINA: Tule, Margus!
    </p>
    <p>
      MARGUS (on sõnadeta õnnetu).
    </p>
    <p>
      TIINA (kurwalt): Kui sa ei tule, Margus, siis - ütle, et sa ei tule!
    </p>
    <p>
      MARGUS: See ei ole ju wõimalik! See oleks ju meeletus! Me peame teist teed
      leidma, me peame... (Waatab abiotsiwalt isa ja ema otsa ja jääb nende
      kiwistanud nägusid nähes wait.)
    </p>
    <p>
      TIINA: Sa ei tule?
    </p>
    <p>
      MARGUS (laotab õnnetult käsa, jääb wait).
    </p>
    <p>
      TIINA (meeleäraheitmises Marguse poole): Sinagi ehk usud nüüd, et ma -
      libahunt olen? Oh Jumal! Meel läheb segi! Ma ei tea seda ju! Wõib olla oli
      siis minu ema see... ja mina!... olen seda werega temalt pärinud ja see
      mürk... (Käsa ringutades:) Oh Jumal, ma ei tea seda ju! (Waarub.)
    </p>
    <p>
      PERENAENE (valjult): Ära siis wõta Jumala nime suhu, kui sa ei tea!
    </p>
    <p>
      TIINA (wihaselt): Libahunt... Libahunt on ka Jumala loom!
    </p>
    <p>
      PERENAENE: Ei ole libahunt Jumala loom! Ei kõlba see inimeste hulka! Kasi!
    </p>
    <p>
      TIINA: Mina olen Jumala loom, olgu ma ka libahunt! Teie? Wiletsad! Teil ei
      ole julgust ega jõudu, armastust ega ustawust - midagi ei ole teil! Ja
      tahate kohut mõista? Teie?!
    </p>
    <p>
      Kui ma hunt olen, on huntide hulgas mu ase, ehk on nende juures enam
      õigust ja enam halastust! (Astub uhkelt läwe poole. Minnes muutub tema
      wiha ärduseks. Läwe pääl tagasi waadates :) Jumalaga, Margus! (Nuttes
      ära.)
    </p>
    <h3>
      (EESRIIE.)
    </h3>
    <p>
      <br /><br />
    </p>
    <hr />
    <p>
      <a name="link2H_4_0005" id="link2H_4_0005"> </a>
    </p>
    <div style="height: 4em;">
      <br /><br /><br /><br />
    </div>
    <h2>
      WIIES WAATUS.
    </h2>
    <p>
      (Wiis aastat hiljem. Seesama rehetare, mis esimeses waatuses. Inimesed on
      wanemaks jäänud, MARGUSELE on habe kaswanud, tema kui ka MARI - nüüd
      Marguse naene - näojooned on kõwaks ja waljuks muutunud. Kõigewähem
      muutunud on sulane JAANUS. WANAEMA on õige wanaks jäänud ja kokkulangenud,
      tema pää nõtkub, näitab nagu tukuks ta alati. Jälle hiline talwe õhtu ja
      peerg põleb pihis; wäljas torm ja aegajalt huntide hulumine.)
    </p>
    <p>
      (Sawiku lähedal istub MARI ja ketrab, ahju nurga ääres pingi pääl konutab
      Jaanus, käed süles. POISS-MÄRT lõpetab woodi ääre pääl pastlarihmade
      sidumist, wõtab kasuka ja kübara waia otsast.)
    </p>
    <p>
      JAANUS: Kuhu see Märt siis weel wastu õhtut minema ehib?
    </p>
    <p>
      MÄRT: Ma lähen tõistrele, toon tüdruk-Mari ära. See ju sääl on, ja - tea
      kas saab tuisust läbi üksi koju. Ma lähen temale wastu.
    </p>
    <p>
      JAANUS (naerdes): Sa oled ju Mari wastu õige wiisakaks hakanud. Räägiti
      ikka, et sul tõistre-Anuga tõsi taga pidi olema...
    </p>
    <p>
      MÄRT: Sooh, wõi räägiti? Noh, siis üks tee ja kaks asja. (Naerdes:) Jaa,
      eks pea enese ette hoolitsema, ega mind siia Tammarule ju sinu kombel
      raudwaraks ei jäeta. Siin oled sina taluisa ameti pääl, ega sind siit enam
      wälja kangutada saa. Minu jalgade all weel mitu tuult.
    </p>
    <p>
      JAANUS: Soo, wõi üks inimene ka minu pääle kade! - Jah, eks ma ole siia
      peatama jäänud, wõib olla jään weelgi, kui talurahwas mind - mahamatta
      tõotawad.
    </p>
    <p>
      MÄRT: Ei maksa sinu pääle kade olla ühtigi. Jaa, kui talurahwas sulle
      selle pika teenistuse eest ka sauna kõrwale kambri üles oleksid löönud ja
      sinu naesele-lastele seadinud, siis ehk wahest oleks kade olla maksnud,
      nõnda aga...
    </p>
    <p>
      MARI (kuiwalt): Wõi talle küllalt seda ei ole pakutud, juba ennegi, wana
      peremehe ajal. - Temast nüüd saab!
    </p>
    <p>
      JAANUS (naerab): Ega saa jah, näha on, et ei hakkagi saama.
    </p>
    <p>
      MÄRT: No - hääd õhtut kõigile! (Ära.)
    </p>
    <p>
      (Jutu wahe.)
    </p>
    <p>
      WANAEMA (tuleb käsikaudu kobades kambrist, wana kasukaräbal ümber õlade,
      toetab sawikule istuma - wokiwurinat kuuldes): Mis sa nüüd, latseke, jälle
      wokiga? Läbe ometi ka pühapäewa pidada!
    </p>
    <p>
      MARI: Ei ole enam pühapäew, pühapäew juba läbi. Töö tahab tegijat. - Mure
      ka! Margus alles wäljas, ei tule ega tule. Leiab ta selle tuisuga teed wõi
      ei leia, ja eksib metsa ära.
    </p>
    <p>
      WANAEMA: Jah, ei tea kuhu ta nõnda hilja pääle jääb!
    </p>
    <p>
      JAANUS: Noh, küllap läks ka tee ääre kõrtsi sisse ja sääl - kaob tuttawate
      seltsis aeg käest.
    </p>
    <p>
      MARI (tusaselt): See on siis õige temp, kui teab, et teised kodus tema
      pärast hirmul on ja ootawad?
    </p>
    <p>
      JAANUS (ala-mõttega): Kes teab, kui palju ta seda teab!
    </p>
    <p>
      WANAEMA: Jaah... (Lõpetab, ei ütle midagi.)
    </p>
    <p>
      JAANUS (kes aegajalt peergu kohendab): Mis suur igatsus tal ka kodu
      järelegi! Lapsi teile Jumal ei ole annud, maja tühi ja kõle...
    </p>
    <p>
      MARI (ei wasta midagi, tallab ainult kõwemini wokki. Lõng katkeb.
      Kummardab woki üle ja tõstab korraga pää üles): Kuule, kui tulewad!
    </p>
    <p>
      (Läbi waikuse ja tuule mühina on kuulda, kuidas huntide hulumine lähemale
      tuleb ja siis jälle kaugemale kaob. Kõik kuulatawad.)
    </p>
    <p>
      WANAEMA (õhates): Jah!...
    </p>
    <p>
      JAANUS (wähe aja pärast): Ütlesid midagi, wanaema?
    </p>
    <p>
      WANAEMA (wahel puhates ja jälle rääkides): Mis ma suurt ütlesin - midagi!
      Kõik kordub siin maa pääl - midagi ei muutu. Inimesed küll - tulewad ja
      lähewad, sünniwad ja surewad, muud kui - mind mulda - surm ei taha, jätab
      nagu sambaks ilma pääle, ehk mind küll - kellegil enam waja ei ole. - Poja
      ja minija kutsus ta ära ja oleksid ometi weel wõinud elada... (Ei saa
      liigutuse pärast edasi.)
    </p>
    <p>
      JAANUS (ka murelikult): Jah, need wiis kõhutõbi, kui ta - teisigi wõttis,
      noori ja wanu nagu loogu. Kelle külge ta hakkas, ega sel pääsemist ei
      olnud.
    </p>
    <p>
      WANAEMA: Jah, nende hädal ots pääl! Ei ole enam südamewaewa kannatada, ei
      sega tuisk ega maru nende rahu!
    </p>
    <p>
      MARIT (waewawad nähtawasti ka piinlikud mõtted, ta tõuseb tasakesi üles ja
      läheb tuppa ära).
    </p>
    <p>
      WANAEMA (mõtetes): Nagu Marigi praegu...
    </p>
    <p>
      JAANUS: Jah, nagu temagi! Ja mina tegin temale ka weel haiget. Tuli
      tahtmata keele pääle, ja - wõi siis ongi meie majas õnne? - Kuid - mis
      temagi sinna parata saab!
    </p>
    <p>
      WANAEMA: Jaah...
    </p>
    <p>
      JAANUS: Hale neid mõlemid Margusega waadata. Ei ole midagi, mis neid
      ühendaks! Ja see kolmas! See - hulgub ka ikka alles metsi mööda! Kas ta ei
      saa, wõi ei tahagi ennast enam inimeseks muuta, - seda ei tea keegi, seda
      teab Jumal!
    </p>
    <p>
      WANAEMA (waluga): Jah, kes tooks troosti ja kinnitaks, et see nõnda ei
      ole, ehk küll kõik seda arwawad ja usuwad! Kes leiaks luud-kondikesed
      üles, mis tõendaks, et ta - parem siis ometi - juba ammu surnud ja rahu
      sees on!
    </p>
    <p>
      JAANUS (raskelt): Ei, surnud ta ei ole. Ja - tema ta on! Ära ta meie
      nurgast ei lähe ja püss ka tema pääle ei hakka. Nüüd muidugi, kus juba
      igaüks teab, teda keegi enam puutuma ei hakkagi. - Mis õige hunt see siis
      ka on, kes ei murra, inimesi ei karda ja - leiwa wastu, wõtab, kui
      wisatakse? See ikka Tiina on, seda usuwad kõik.
    </p>
    <p>
      WANAEMA (nähtawasti südametunnistuse piina all): Kui oleks, et weel
      suudaks! Kui annaks Jumal weel tunniks wõi päewaks silmanägemise tagasi..!
      Üteldakse, kui niisugusele noa tera otsast leiba anda, mis Suurel-reedel -
      sa tead küll?... et siis tast jälle inimene saab...
    </p>
    <p>
      JAANUS (nukralt): Margus ju tahtis seda teha mullu heina ajal, kui loom
      õhtul tule juure wälja tuli... perenaene lõi noa ja leiwa käest, loom
      jooksis huludes metsa!
    </p>
    <p>
      WANAEMA (kohkudes): Ohh!!
    </p>
    <p>
      JAANUS: Sest ajast ju ka peremehe ja perenaese wahe nii paha on, olgugi et
      nad sellest ei räägi!
    </p>
    <p>
      WANAEMA (ägades): Et tuleks surm ja wiiks! Siis - tahaks kannatada kõik,
      kuid mitte enam siin seda südamewaewa ja piina! Me kõik oma tarkusega
      oleme süüdi tema elust ja surmast!
    </p>
    <p>
      JAANUS: Jah! Süüdi wõi mitte süüdi..!
    </p>
    <p>
      WANAEMA (wähe aja pärast): Mul on nii halb täna, niisugune waew - nagu
      waritseks jälle kuskil midagi, millest mööda ei pääse, mille wastu ei saa!
      Et Margus ometi tuleks!
    </p>
    <p>
      JAANUS: Jah, täna nad wäljas on, hoonete ja õueaedade ümber hulguwad! -
      Waadata õige, kas ei näe ja kuule midagi. (Wõtab kübara, tahab õue minna.)
    </p>
    <p>
      MARI (õhinaga kambrist tulles): Mine õige õue, Jaanus, sul on enam jugust!
      Sääl nagu on keegi...
    </p>
    <p>
      JAANUS (hakkab uksepulgast kinni, sell silmapilgul lendab uks ise lahti).
    </p>
    <p>
      MARGUS (püss käes, astub üle läwe. Jaanusele): Noh?
    </p>
    <p>
      JAANUS: Ei midagi, tahtsin õue minna. - Ma wõtan su hobuse lahti.
    </p>
    <p>
      MARI (rõõmsa elawusega): Said ikka weel eluga tagasi? Ei tulnud hundid
      sulle kallale?
    </p>
    <p>
      MARGUS (ette poole astudes, tusaselt): Sain, nagu näed. (Jaanusele.) Pole
      sul waja minna, loom juba oma asemel (Püssi Jaanuse kätte andes.) Säh,
      pühi see kuiwaks.
    </p>
    <p>
      JAANUS (püssi waadates): Polegi märjaks saanud. Higine ainult.
    </p>
    <p>
      MARGUS: No kui hõlgede all oli ja ise pääl istusin.
    </p>
    <p>
      MARI (Marguse üleriideid wastu wõttes, weidi etteheitwalt): Kus sa ometi
      nii kaua olid!
    </p>
    <p>
      MARGUS (tusaselt): Nii kaua olin... Olin kus ma olin, kellele mul siis
      selle üle waja seletust on anda.
    </p>
    <p>
      WANAEMA (lepitawalt): Ega Mari ju halwa pärast ei küsinud!
    </p>
    <p>
      MARI (kaebawalt): Jah, nii pahas tujus on ta...
    </p>
    <p>
      MARGUS (äritatult): Mis ma's teile pean ütlema? Kusagil ma ei olnud.
      Niisama kadus teiste seltsis aeg käest... (Istub sawikule.)
    </p>
    <p>
      WANAEMA: Nojah!
    </p>
    <p>
      JAANUS (wähe aja pärast, et juttu teha): Mis sääl kiriku juures siis
      tehti?
    </p>
    <p>
      MARGUS (tusaselt): Sinule seda just waja seletada, ega sina seda enne ei
      ole näinud. (Kui märkab, et teised kõik norus on.) Miks te's ära magama ei
      ole läinud?
    </p>
    <p>
      MARI: Magama nüüd! Niisugusel ööl... Kui sind kodus ei olnud?...
    </p>
    <p>
      MARGUS (urisedes): Mind! Keda ka weel oodata waja!
    </p>
    <p>
      (Waikus. Tule tuhin pühib kõwemine ümber maja. Eemalt on üksiku hundi
      hulumist kuulda.)
    </p>
    <p>
      WANAEMA (iseenese ette õhates): Oh Issand halasta!..
    </p>
    <p>
      MARGUS (nagu wanaema mõtteid mõistes): Ei ole waja wanu asju meele
      tuletada. Laske surnud magada. Me - ei ole keegi - puhtad tema elust ega
      surmast!
    </p>
    <p>
      (Keegi ei wasta, tume meeleolu on maad wõtnud.)
    </p>
    <p>
      MARI (aralt): Kas sa süüa ka tahad?
    </p>
    <p>
      MARGUS (karmilt): Ei.
    </p>
    <p>
      MARI: Kust sa süüa said?
    </p>
    <p>
      MARGUS (kärsitult): Ükskõik kust ma sain, wõi ei saanud.
    </p>
    <p>
      MARI (nukralt): Midagi sa ei taha, midagi sa ei räägi - (murelikult minema
      hakates ja peatades) - magama tuled ka wõi?
    </p>
    <p>
      MARGUS: Mine pääle.
    </p>
    <p>
      (Mari haawatult ära, wanaema nagu tukub, Jaanus ehib magama minema - keegi
      ei räägi sõna. Korraga huntide hulumine lähedal. Jaanus ärewil, Margus
      kargab üles ja kuulatab terawasti.)
    </p>
    <p>
      JAANUS: Häbemataks lähewad need ka!
    </p>
    <p>
      WANAEMA (kui hulumine ikka edasi kestab, pomisedes):
    </p>
    <p>
      ...oh Peeter, püha sulane,
    </p>
    <p>
      Pane koerad kaleeie,
    </p>
    <p>
      Hurdad ümberrõngaeie....
    </p>
    <p>
      MARI (särgiwäel, erutatult üle kambri läwe): Margus! Wõta püss, hirmuta!
      Küllap on lauda ukse kallal! (Lööb ukse jälle kinni.)
    </p>
    <p>
      (Margus on juba kübara pähe surunud, nurgast püssi wõtnud ja - Jaanus on
      temale ukse awanud - kaob üle läwe. Jaanus kuulatab lahtise läwe pääl,
      tuisk ja lumi tungiwad sisse. Kuulda on, kuidas huntide hulumine kaugemale
      läheb.)
    </p>
    <p>
      WANAEMA (on ennast üles ajanud, kobab läwe poole ja pomiseb lõdisedes):
    </p>
    <p>
      ....Metsapeni, pikkalõuga,
    </p>
    <p>
      Metsa kuldane kuningas,
    </p>
    <p>
      Mine sooda solgutama,
    </p>
    <p>
      Mine laanta laiutama,
    </p>
    <p>
      Kiwi külgi kiskumaie....
    </p>
    <p>
      (Wäljas pauk, tulejuga pimedas ja naesterahwa äkiline karjatamine.)
    </p>
    <p>
      JAANUS: Püha Jumal taewas! (Kargab üle läwe ja jookseb hääle poole.)
    </p>
    <p>
      WANAEMA (nagu enne, on keset tuba jõudnud):
    </p>
    <p>
      Meid kaitse oma were sees,
    </p>
    <p>
      Oh Issand Jumal abimees...
    </p>
    <p>
      MARI (rutuga ümberwisatud hilpudes, suures erutuses tagatoast tulles,
      hirmul wanaema ümbert kinni hakates): Wanaema! Wanaema! - Oh Jumal!
      Wanaema?...
    </p>
    <p>
      WANAEMA (hirmul): Ei tea, laps, ei tea! See ei olnud looma, see oli
      inimese hääl!
    </p>
    <p>
      MARI (kõige suuremas erutuses, tormab läwe poole. Jõud lõpeb jalust,
      toetab ukse piida najale.): Oh Jumal, Jumal - (kiljatades) Margus!
    </p>
    <p>
      WANAEMA (wärisedes ja lõdisedes): See ei olnud Marguse, see oli tema hääl!
    </p>
    <p>
      MARI (käsa ringutades): Halastaja Jumal!
    </p>
    <p>
      (Üle läwe tõstawad Margus ja Jaanus käte pääl Tiina, toowad tema
      sammsammul ette, tulewalguse poole. Tiina on närakates, metsik ja
      nälginud, endisest ilust ei ole enam midagi järel, ainult silmades on
      õnnelik sära. Tema käed on rinnus olewa haawa pääle surutud, ta wäriseb ja
      lõdiseb, weri walgub põrandale.)
    </p>
    <p>
      MARGUS (on Tiinale näkku waadanud, südantlõhestawalt): Tiina!
    </p>
    <p>
      JAANUS (kohkunult, nagu Marguse hüüu wastukaja): Tiina!
    </p>
    <p>
      MARI (ahastades): Tema! Ikka tema!!
    </p>
    <p>
      WANAEMA (ägades): Ma teadsin! Ma tundsin, ta oli lähedal!
    </p>
    <p>
      MARGUS (Tiinat kandes): Oh Jumal! Tiina! Tuled sa nõnda! Ja mina... (hääl
      murdub) mina olen sinu tapja!
    </p>
    <p>
      TIINA (pääga jaatades): Jah! Ma tänan sind, Margus!
    </p>
    <p>
      MARGUS (on Tiina õrnalt istuma pannud, tema ette maha langedes,
      meeleheitlikult): Kõigest sest, mis seni oli, ei olnud weel küllalt, nüüd
      olen ma sind ka weel püssiga lasknud!... (Nutab.)
    </p>
    <p>
      TIINA: Ära nuta, Margus! Sina, - sina ei ole ju süüdi! - Wellekesed! -
      Wellekesed oliwad näljas, ei tahtnud enam sõna kuulda! Siis!... (Toibudes
      ja igaühele otsa waadates): Oh! Nüüd olen ma jälle siin, kus ma - kus ma
      õnnelik olin! Ja - kõik olete jälle mu ümber! (Püüab naeratada.) Ah
      Margus, mul ei ole enam palju aega - ma tänan sind! Kõige eest! See on
      minu wiimane õnn - et sinu käsi minu wiletsusele ja waewale otsa pääle
      tegi!.. Margus, ma armastasin sind ja armastan sind ikka ja igaweste!
      (Tema silmad wajuwad kinni, kõne muutub sonimiseks:) Kus ma siis olen?
      Ema! Ema, ma olen ju jälle sinu juures! Kust ma tallekese sain? Metsapeni
      tuli tallekesega, tahtis pesasse wiia. Metsapeni andis tallekese minule.
      Mina andsin ju wahel tema poegadele leiba! - (Suures erutuses:) Mis te
      tahate minu emast! Mis te tahate... (Karjudes:) Ära löö! (Kõne asemel
      walus inisemine- pää langeb longu.)
    </p>
    <p>
      MARGUS (meeleheitmisel): Tema sonib!
    </p>
    <p>
      WANAEMA (raskelt): See on surm!
    </p>
    <p>
      TIINA (ärgates): Margus! Margus! Huu! Hundid!! - (Õnnelikult:) Süüa
      andsiwad minule! (Naeratades) Wõi jalad harkis all, nagu kunagi poisil!
      See nüüd minu noorik!... (Äkki erutatult:) Mis te tahate minust! Mina ei
      tea Kiwesti-Kaarli warsast! Ema! Ema! (Tahab üles tõusta,
      südantlõhestawalt): Ema! (Langeb tagasi, tema silmad lähewad laiali
      lahti.) Ja anna neile andeks nende wõlad, kui meie andeks anname oma...
      (Huuled liiguvad weel tasa, langeb kokku - sureb.)
    </p>
    <p>
      (Margus surub Tiina silmad kinni ja nutab, nurgas nuutsub Mari, Jaanus
      seisab tummalt, kokku pandud kätega.)
    </p>
    <p>
      WANAEMA (kummarkile surnu üle, loeb juba ammugi pomisedes surnupalwet, aga
      nõnda, et ainult wiimased sõnad kuuldawale tulewad): ...Ja wõta tema
      patust puhas hingekene oma auuriiki, Issand, igawene Jumal! Aamen!
    </p>
    <p>
      (Surmawaikus.)
    </p>
    <h3>
      (EESRIIE.)
    </h3>
    <div style="height: 6em;">
      <br /><br /><br /><br /><br /><br />
    </div>

<pre>


End of the Project Gutenberg EBook of Libahunt, by August Kitzberg

*** END OF THIS PROJECT GUTENBERG EBOOK LIBAHUNT ***

***** This file should be named 44217-h.htm or 44217-h.zip *****
This and all associated files of various formats will be found in:
        http://www.gutenberg.org/4/4/2/1/44217/

Text file produced by Ülo Treikelder and Annika Aas
HTML file produced by David Widger

Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License available with this file or online at
  www.gutenberg.org/license.


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.org),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTABILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation information page at www.gutenberg.org


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at 809
North 1500 West, Salt Lake City, UT 84116, (801) 596-1887.  Email
contact links and up to date contact information can be found at the
Foundation's web site and official page at www.gutenberg.org/contact

For additional contact information:
     Dr. Gregory B. Newby
     Chief Executive and Director
     gbnewby@pglaf.org

Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including checks, online payments and credit card donations.
To donate, please visit:  www.gutenberg.org/donate


Section 5.  General Information About Project Gutenberg-tm electronic
works.

Professor Michael S. Hart was the originator of the Project Gutenberg-tm
concept of a library of electronic works that could be freely shared
with anyone.  For forty years, he produced and distributed Project
Gutenberg-tm eBooks with only a loose network of volunteer support.

Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.

Most people start at our Web site which has the main PG search facility:

     www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.

</pre>

  </body>
</html>
